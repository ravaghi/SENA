Dæhlie Cavalese dame-jakke
Veiledende pris: 
1.899 kroner. 

Av utseende ser Dæhlie Cavalese veldig likt ut som Legend-jakka vi har testet over, men når vi tar den på, merker vi at jakkene har svært forskjellig passform. 
Cavalese-jakka har nemlig en mye løsere passform, i tillegg til at den rekker litt lenger ned og halvveis over baken. 

Passformen er, imidlertid, det eneste som virkelig skiller Cavalese fra den nesten dobbelt så dyre Legend-jakka: 
Vind- og fuktresistans, samt pusteegenskapene, oppleves veldig likt for begge jakkene. 

Nok en gang opplever den ene testpersonen at jakka er noe klammere, og den andre testpersonen synes pusteegenskapene er bedre i tørt vintervær enn når det er mer fuktighet på utsida. 

Halsen er, derimot, bedre på Cavalese-jakka. 
På denne jakka klarer vi i det minste å trekke glidelåsen helt opp. 
Mansjettene er passe stramme og elastiske. 
Jakka har to lommer på hver utside, samt to innerlommer i netting uten lukkemekanisme. 

Vi gir terningkast fire. 
