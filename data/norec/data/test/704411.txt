Bjarte Edland
Kommer du fra Bryne, er det ingen grunn til å synge på annet språk. 

Ferske plater med Bård & Børre Band og Johnny Red & The Prayerhouse People viser en solid kobling mellom Jæren og amerikansk folk og country. 
Bluesen sørger Bjarte Edland for å ivareta.Han har vært trommis og pøbtrubadur, og han opptrer som duo sammen med John Josefsen. 
Her er han alene med gitaren. 
Det krever sin Bjørn Berge, men Edland kommer fra det med æren i behold. 
Ikke minst fordi "Øvetid" og folkesangen "Håvard Hedde" viser at han må ha tilbrakt mange timer med å lokke lyd ut av strengene. 
"Øvetid" handler forøvrig ikke om å øve, men er det bokmålske "overtid". 

Ellers tar han for seg uteliv, sydenturer, klesvask, katter og naturen på Jæren. 
Det viktigste, altså. 
Innspillingen er gjort i Klepp Lydsstudio med Gunnar Tønnesen som lydtekniker. 

Beste spor: 
"Hær eg bur", "Sede hær å vente", "Øvetid". 
