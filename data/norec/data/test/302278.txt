En villstyring av et album
PRTLVX 
Lager tverr kunstrock og nachspiel-anthems 

ALBUM: 
Altså, når du skriver låter med titler som «Bummer in the Summer», så har du vel strengt tatt åpnet for det meste. 
Og det er vel nettopp der PRTLVX har hodet sitt også. 
Det handler om være totalt fri til å gjøre hva man vil så lenge det følger et kick med på kjøpet. 
Spilleregler er for alle andre. 

«Shiny Fangs/Street Gangs» er yppig og gyngene proto-punk med en sterk dreining mot psykedeliaen. 

I presseskrivet vises det til både Grand Funk Railroad og AC/DC som referansepunkter, da skal man lete godt. 
Men det er noe med det å dyrke de enkle riffet og stemningen i en låt som er overførbart. 

Men det er mest av alt musikkgleden og den fandenivoldske understrømmen som gjør at «Transcendental Sorcery» fungerer så godt som den gjør. 

Ta for eksempel «War Dreams», som begynner som en retroaktig synthballade, men er proppet med kontrasterende elementer og beske detaljer som gjør at den ender opp som noe helt annet. 

PRTLVX behersker alt fra garage rock, nachspiel-anthems til tverr kunstrock på denne villstyringen av et album. 
