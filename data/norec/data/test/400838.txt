Restaurantanmeldelsen:Troys byr opp til burgermesterskap 

Troys burger tar opp kampen om å bli byens burgermester. 
Men det er tøff motstand allerede rett rundt hjørnet. 

– Torggata har endret seg totalt i løpet av det siste tiåret. 
Før var det kebab av tvilsom kvalitet nattetid som gjaldt her. 
Nå er det erstattet av kaffebarer, steder med håndverksøl og kortreiste råvarer, sier Spisevennen, som kjapt legger til at det ikke er ment negativt. 

– 
Men er det virkelig plass til enda en burgersjappe når man bare behøver å gå to minutter for å finne noen av dem som er kåret til byens beste burgere? 

Den nyeste i gaten, Troys burger, har flyttet inn i lokalet til en av gatens mer anonyme pizza- og kebabsjapper som lå rett ved inngangen til dim sum-restauranten Taste of China, som har flyttet til Tordenskiolds gate. 

– 
Vi pleiede å kalle strøket bak Sentrum scene for Lille Vietnam, men nå er det i området rundt Rådhuset som er blitt hot spot’en for asiatiske spisesteder, mener Spisevennen. 

Liten meny 

I likhet med naboene Munchies, Wünderburger og Illegal Burger har Troys gjort lite med selve lokalet: 
Menyen er skrevet på en krittavle på veggen. 

– Praktisk hvis man bestemmer seg for å endre på menyen, sier Spisevennen, som allerede har bestemt seg: 
Han skal ha en Troys burger med classic frites og trøffelmayo ved siden. 
Siden det bare er fire varianter å velge mellom, ber jeg om en Clasico med søtpotetfrites og Troys egen dipp. 
Ved siden av Cola, eplemost og Farris har de et utvalg av den mexicanske leskedrikken Jarritos. 
Vi tar henholdsvis lime og guava. 

Uteplassene (alle tre) er opptatt, og det sitter et par og venter på mat, så vi tar oppstilling utenfor. 
Snart har dem som ventet inne fått sin mat, så vi setter oss og ser ut på gaten. 

Kokk med sans for service 

– 
Det er bra tempo her, sier Spisevennen. 
Kokken steker opp mange burgere om gangen, og sykkelbud og folk fra kontorene rundt kommer forbi for å hente maten sin. 

– Kanskje vi burde bestilt maten på forhånd, sier han. 

Det gjør ingenting, for den blide kokken kommer raskt med kjøttpuckene og fritesene dandert på grått smørpapir. 

– Her, ta noen våtservietter også, det kan bli klissete, sier han. 

Brødet er mykt og absorberer saften fra burgerne bra, og Troys burger får tommelen opp fra Spisevennen. 

Bleke fries 

– 
Men classic fritesene er tynne og bleke som en norsk vinterferieturist og smaker lite, mener han. 

Da er mine søtpotetfrites betydelig bedre: 
Bra tyggemotstand og med en fin overflate. 
Min clasico burger ligger godt i hånden, selv om tomaten og salaten blir borte i miksen. 
Men selve burgeren, som er medium stekt, har en fin, rosa kjerne og cheddaren på toppen er passe smeltet. 

– 
De er bra, men er de på høyde med de vil har fått på Illegal og Munchies, spør Spisevennen. 
– Prismessig er Troys konkurransedyktige, men tåler de en smakstest? 
Kanskje vi skulle ta en tur rundt hjørnet en av dagene for å sjekke? 

Andre burgersjapper i nærheten 

Munchies: 
Blant byens beste 

Illegal burger: 
Kåret til årets beste burger flere ganger 

Wunderburger: 
Gode burgere i stort lokale 

Burger Bar: 
Burgerstedet i Folketeaterpassasjen 

Fyret: 
Youngstorgets «eldste» burgersted 
