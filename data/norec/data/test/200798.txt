Char-Broil Professional 4400 S
Dette er en stor og god grill som er utstyrt med det produsenten kaller et infrarødt varmesystem. 
Det fungerte helt utmerket. 

Godt resultat på kjøttstykket og god varmefordeling. 
I tillegg unngår du oppflamming fra fett som renner ned på brennerne. 
Noe varmere innerst, men ellers jevnt over hele flaten. 

Grillen er stor, med god kapasitet på grillristen. 
Den har enkel og oversiktlig betjening med bryteren for sidebrenneren plassert der den skal være: på sidebordet. 
Håndtaket på lokket blir i varmeste laget, ellers gir grillen et solid inntrykk. 

Stort og tungt lokk som isolerer godt og grillrist i støpejern. 
Hjulene er små og låsbare, noe som gjør at de passer best til trilling på terrassen. 

En sterk firer deler vi ut til denne grillen. 
