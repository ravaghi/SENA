De gjør som før
Støyrocken fra 90-tallet flyter fortsatt bra. 

Dette er fjerde album etter at Dinosaur Jr. vendte tilbake og det sjuende i alt.Etter tre banebrytende plater pakket J Mascis, Lou Barlow og trommis Murp sammen i 1997, før de fant sammen igjen åtte år senere. 
Det har vært et av rockens mer vellykkede comeback, selv om bandets støy— og pønkpregede rock ikke lenger brøyter nye veier. 
Gitararbeidet er derimot god nok grunn alene til å nyte tre kvarter sammen med trioen fra Amherst i Massachusetts. 

Som vanlig etter comebacket bidrar bassist Barlow med to kutt, og de er denne gang blant platens bedre og ikke minst lettfordøyelige. 
"Love is..." og "Left/Right" viser at Mascis ikke trenger å bære alt på sine skuldre. 

Beste spor: 
"Tiny", "Lost all day", "Left/Right". 
