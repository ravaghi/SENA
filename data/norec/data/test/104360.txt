Den koster flesk, men om du vil ha den ypperste bildekvaliteten og den lekreste designen, er denne OLED-skjermen fra LG en verdig kandidat.
Prisen for «årets bildeprodukt» skal deles ut til et spesielt innovativt produkt som bringer kategorien videre, både teknisk, visuelt og designmessig. 
OLED65E6 er kostbar, og ikke perfekt på alle områder, men har en så lekker design og bildekvalitet at den utvilsomt havner i kategorien drømme-TV! 

OLED-skjermer har en rekke tekniske fordeler sammenlignet med LCD, blant annet fordi hver eneste lille piksel har sin egen farge- og lyskilde. 
Det gjør det mulig å oppnå en helt overlegen kontrast. 
LG-skjermen tilbyr en heftig kombinasjon av fantastiske farger, kontrast og bunnløst svartnivå, som gir den utrolig bra gjengivelse av Ultra-HD og HDR så vel som vanlige TV-sendinger . 

TV-en er også rekordtynn: 
I stedet for å lage en tradisjonell ramme rundt TV-en har LG lagt OLED-panelet direkte ovenpå en tynn glassplate (såkalt Picture-On-Glass). 
Deretter har de fått til en lekker avslutning ved å legge høyttalerne i en integrert lydplanke nederst. 
Absolutt et lekkert stykke industridesign! 

Pris: 54.990 kr 

Web: lg.com/no 

ÅRETS BESTE PROJEKTOR 
