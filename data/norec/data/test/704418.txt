Det spirer og gror i Dublin, som alltid
En intim plate, der det føles som om du står ved siden av pianoet til Patrick. 

Dublin er en by det er lett å bli glad i. 
Bare spør Bruce Springsteen, som ifølge Irish News nylig tok seg en pubrunde der. 
Byen har også et utall aspirerende musikere, og Patrick O'Laoghaire er en av dem som tar steget videre. 
Under navnet 
I Have A Tribe gir han ut sitt første album, basert på folkmusikk med mye piano. 
På "Cold fact" snor melodien seg elegant av gårde, avløst av "Battle hardened pacifist" som lyder som improvisert hamring på tangentene. 
I "Scandinavia" handler det om å ville være alene. 
Produsent er Paul Savage, tidligere trommis i Delgados og siden produsent for en rekke store skotter. 

Et par mann fra bandet til PJ Harvey er med i studio, på en plate av den vennligsinnede typen. 

Beste spor: 
"La Neige", "Cold fact", "Kamala". 
