Samarbeidet sitter som støpt
Bare ett kutt sniker seg under fem minutter, når sju spor dekker 40 minutter. 

Moonface er Spencer Krug fra Wolf Parade. 
Siinai er et finsk band. 
For fire år siden ga de ut albumet "Heartbreaking bravery" sammen, et vellykket eksperiment som nå gjentas.Vi snakker om krautrock, skurring, noe som likner barnekor og musikk som fyller ut et vidt landskap. 
Alt dette får plass på åpningen "The nightclub artiste". 
Deretter får vi "Risto's riff" oppkalt etter Siinai-gitarist, der pønkrefrenget gir deg lyst til heve knyttneven og rope. 

"Them call themselves old punks" er ingen nedtur, heller ikke "Ugly flower prett vase" eller "City wrecker". 
"Prairie boy" er mer ordinær, men veies opp av avslutningen "The queen of both lightness and darkness". 

Et sterkt album, og nå har også Wolf Parade våknet fra dvalen. 
Det kan bli et godt år for Krug. 

Beste spor: 
"The nightclub artiste", "Risto's riff", "The queen of both lightness and darkness". 
