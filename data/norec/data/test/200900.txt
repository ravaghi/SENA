Asics Gel-FujiTrabuco 5 GTX
Ja, disse liker vi fra vi snører på oss skoene hjemme: 
Rikelig med mykt fôr og god passform gjør at de sitter godt på foten. 

Dette er testens eneste sko med Goretex, som nordmenn elsker - både i sko og klær. 
Ulempen med Goretex er at dette som oftest gjør skoene stivere og tyngre enn andre sko uten Goretex - og disse skoene er intet unntak: 

De er mye stivere enn de andre skoene i testen - og de er tyngre: 
De veier 330 gram, mens de andre skoene ligger på rundt 230 gram. 

De kjennes også tette og varme når vi løper allerede i mai - så disse kan nok bli noe for varme midtsommers. 

Men dersom du er på jakt etter en Goretex-sko, er dette en veldig god sko: 

De er komfortable - og ganske lette og myke til å være Goretex-sko. 
Fungerer på det meste av underlag og bra grep, men kan ikke måle seg med Altra, Saucony og Mizuno. 

Konklusjon: 
En god, tradisjonell terrengsko med 10 mm dropp. 
Pass på: 
Med Goretex blir det tett og varmt, og det er stivere og tyngre enn uten. 
