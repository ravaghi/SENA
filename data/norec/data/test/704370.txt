Mer lyd, men like harmonisk
Det tar dem 15 sekunder å få meg på kroken. 

"Shining in the distance" minner om The Band, og da er jeg solgt. 
Godfølelsen blir ikke mindre når harmoniene faller inn. 
Når et band åpner slik, vet du at det vil komme mer bra. 
Neste kutt, "Third day in a row", bekrefter dette.Trioen Charles Muench, Maya de Vitry og Oliver Craven fra Lancaster i Pennsylvania bytter på å synge og kore på platen. 
De gir oss en americana-miks med country og bluegrass og har et ekko av Everly Brothers i "Somehow". 
De utvider samtidig sitt tidligere lydbilde ved å rekruttere en trommis, i tillegg til å slippe gjester inn i studioet. 

Dessuten har de for første gang trukket inn en produsent, og Larry Campbell er et bra valg. 
Han har spilt med Levon Helm fra The Band, ved siden av å turnere i årevis med Bob Dylan. 
Mer kjøtt på beina denne gang, og det kler dem. 

Beste spor: 
"Shining in the distance", "Third day in a row", "Fossil", "Mississippi Pearl", "When I die". 
