Merrell Agility Peak Flex
Dette er en av testens store overraskelser, og ikke like stor som Altra-overraskelsen som du kan lese om lenger ned i testen. 

Men: 
Også disse skoene trodde vi skulle være store og klumpete, men de viser seg faktisk å være veldig stødige. 
Ettersom de har såpass bred lest, er de ikke så lette å tråkke over med. 

I likhet med skoen fra Altra, er også denne ganske så romslig rundt forfoten - men denne skoen har dropp på 6 mm - slik at du ikke får det fantastiske forfot-løpesteget som med Altra - men det er fremdeles såpass lite dropp at du naturlig kommer endel frempå i løpesteget likevel. 

Godt grep, og veldig god demping på grus og asfalt. 
Dette er også en god allroundsko som gjerne kan brukes som vanlige tursko. 

Vannbestandig trekk et stykke opp på skoen, som gjør at de ikke så lett trekker inn vann. 

En av testerne opplevde ubehag med passformen på grunn av en uvant forhøyning på sålen. 
Pass på å prøve skoene skikkelig ved kjøp, for å se om de passer til din fot, men dette gjelder for alle sko. 

Konklusjon: 
Godt grep, komfortable sko. 
Men du må like at de er romslige rundt forfoten. 
