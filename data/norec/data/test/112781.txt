VG-børsen:Jarstein og King i hovedrollene 

ULLEVAAL (VG) (Norge-Sverige 3-3) 
Det som så ut til å bli en festkveld, så ut til å ende i et bitter tap – men så ble det i stedet 3–3 på Ullevaal. 
Nå kan du sette dine børspoeng på det norske laget etter nabodramaet. 

Norge står nå med syv seirer og tre uavgjorte under Lars Lagerbäcks ledelse på landskamparenaen i Oslo. 
Keeperen og spissen hadde de norske hovedrollene på Ullevaal; Rune Almenning Jarstein og Joshua King. 

Norge tok initiativet fra start og hadde et par store sjanser. 
Sverige tok liten risiko, men var ikke ufarlige på dødballer. 
Da Bjørn Maars Johnsen sendte Norge i 1–0 rett før pause, sto han i offside, men ledelsen var ikke ufortjent. 

2-0-målet kom etter at Joshua King selv hadde vært nede og kapret ballen fra svenskene på Norges banehalvdel. 

Men da seieren så ut til å komme, raknet Norge helt på slutten og slapp inn tre mål. 
Heldigvis klarte laget å samle seg til en utligning på overtid. 

Norge - Sverige 3–3 (1–0). 

Tilskuere: 
23.459 på Ullevaal stadion. 
Målsjanser 6–11. 

Mål: 1-0 Bjørn Maars Johnsen (41), 2-0 Joshua King (59), 2-1 Viktor Claesson (70), 2-2 Robin Quaison (86), 2-3 Quaison (90), 3-3 Ola Kamara (90). 
Gult kort: 
N: Nordtveit, Selnæs, Johnsen. 
S: Helander, Olsson, Claesson. 
Dommer: 
Gianluca Rocchi, Italia – 5 poeng. 
Dommerteamet overså at Bjørn Maars Johnsen sto i offside da han satte inn 1-0-målet, men gjorde ellers en grei kamp. 
