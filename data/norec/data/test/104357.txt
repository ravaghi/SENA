Med sin blendende lysstyrke og flotte farger er Samsungs 7-serie et imponerende syn.
Samsung er fortsatt en av de ledende TV-produsentene, og det slår det fast med årets 7-serie. 
UE55KS7005 har både lekker design, flott brukervennlighet og god bildekvalitet. 
Den reagerer lynraskt, og lar deg hoppe inn og ut av tjenester og TV-kanaler på brøkdelen av et sekund. 
Fjernkontrollen kan også programmeres til å styre andre enheter. 
En egen One Connect koblingsboks lar deg koble til opptil 4 HDMI-kilder. 

Samsung-skjermen har en formidabel kontrast i forhold til konkurrentene, og gjengir bildene med langt flere nyanser og mer realistisk intensitet. 
Den ekstra lysstyrken kommer virkelig til sin rett på de nye HDR-filmene, som får en helt annen dybde og realisme over seg. 
Samsung-skjermen leverer også meget bra svartnivå i mørke scener, med jevn lysfordeling. 
Til og med lyden er ganske brukbar til flat TV å være. 
Samsung 55KS7005 er kort og godt vår favoritt-TV under 15.000 kroner. 

Pris: 12.990 kr 

Web: samsung.com/no 
