Sola skinner igjen over Teenage Fanclub
Første plate på seks år fra skottene. 

Teenage Fanclub åpner sitt tiende album med singlen "I'm in love", og det er ikke så rart. 
En umiddelbart fengende poplåt fylt med solskinn.Stammen i bandet er Norman Blake, Raymond McGinley og Gerard Love. 
Som vanlig deler de låtskrivingen likt mellom seg, og som vanlig henter de alle inspirasjon i amerikansk historie anno The Byrds, Alex Chilton og Buffalo Springfield. 
Trommis er Francis Macdonald, mens Dave McGowan tar seg av tangentene. 

Et gjennomført varmt og vakkert album, men med innslag av herlig gitarøs som i "Thin air" og "The first sight". 
Sistnevnte også med blåsere, mens strykere styrker nydelige "The darkest part of the night". 

Beste spor: 
"I'm in love", "Thin air", "The darkest part of the night", "The first sight". 
