Og så var det over
Etter 26 år tar Kent kvelden. 
Den siste sangen er «Den sista sången». 

Eskilstuna-kvartetten åpner strålende med "Andromeda". 
Det er som om du hører allsangen ljome fra tusenvis av struper under den kommende avskjedsturneen. 
På "Tennsoldater" skifter de til elektropop av det utdaterte slaget, for så vidt greit nok. 
I "Vi är för alltid" synger Joakim Berg: 
Dom kommer sjunga sånger om oss, då som nu för alltid . 
De vil skrive bøker om oss og lage filmer om oss, legger han til, før han snur: 
Jag bara skojar, ingen kommer sjunga sånger om oss . 
Egentlig en kjærlighetssang, men lett å overføre til Kent selv. 

"Den vänstra stranden" starter stille, men det er en sang du vet at er nødt til å folde seg ut. 
"Nattpojken & dagflicken" er en flott duett med Anna Ternheim, og "Vi är inte längre där" er en sang av den typen Kent er eksperter på; i løpet av fem minutter skaper de noe stort av noe lite. 

"Förlåtelsen" er enda en stor Kent-sang. 
Som det ser ut, historiens siste. 
Ingen av de resterende, heller ikke "Den sista sången", når samme høyder. 

Beste spor: 
"Andromeda", "Nattpojken & dagflicken", "Vi är inte längre där", "Förlåtelsen". 
