Eldar Vågan - «Balladen om Morgan Kane»:
Utvilsomt den beste kombinasjonen av låt og tolker i hele dette programkonseptets historie. 
Eldar Vågan tolker inn et ekstra dvelende aaah-kor som nærmer seg sekstitalls-serien «Rawhide», og styrker western-tematikken. 
Tempoet er styrt betraktelig ned. 
I overkant mye. 
Her snakker vi rolig trav sammenlignet med originalens 45 år gamle galopp. 
Resultatet er bra, men litt for trygt. 
Selv om den har fått noe mørkere drag enn originalen er det en mild skuffelse. 
Hadde Morgan Kane ble omskrevet til en krøttertjuv fra Snertingdal i stedet, hadde vi snakket om en fullstendig revitalisert klassiker. 
