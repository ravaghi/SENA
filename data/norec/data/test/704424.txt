Forsøker seg på en sommerhit
Skottene er seg selv lik, men med fornyet energi. 

Glasgow-bandet Travis var store rundt årtusenskiftet, ikke minst i Norge. 
De er nå framme ved album nummer åtte, og det er ikke så mye som har endret seg i leiren.Dermed lyder de litt utdatert, selv om det er sanger her som viser tegn til fornyelse. 
"Magnificent time" er en usedvanlig munter låt til Fran Healey og gjengen å være, med tekst av Tim Rice-Oxley fra Keane. 
Med sommerpreg og allsangrefreng kan Travis ende opp med en aldri så liten radiohit igjen. 
Tittelkuttet "Everything at once" og "Paralyzed" er også et par vitaminpiller, mens balladen "Idlewind" er en fin duett med Josephine Oniyama. 

Ellers er det mye mykt og behagelig å finne i Travis-leiren, som et U2 light. 
Noe annet skulle tatt seg ut. 

Beste spor: 
"Magnificent time", "Paralyzed", "Everything at once", "Idlewind". 
