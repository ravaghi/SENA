«Watch Dogs 2»
Mange gledet seg til «Watch Dogs» da det kom i 2014, men spillet nådde ikke helt opp til forventningene. 
I «Watch Dogs 2» har Ubisoft hørt kritikken mot forgjengeren, og forbedret spillopplevelsen over hele linjen. 

Handlingen er flyttet fra regnfylte Chicago til solrike San Francisco, hvor vi følger hackeren Marcus Holloway i hans kamp mot kriminelle og korrupte organisasjoner. 
Der hvor hovedpersonene i «Watch Dogs» var uinteressant og litt sjelløs, er Marcus en mer sjarmerende og ideologisk figur. 

I en stor åpen sandkasseverden bruker vi hacking til å tyvlåne biler, smugtitte på sikkerhetskameraer, stjele informasjon og få mennesker fengslet. 
Samtidig kan andre spillere snike seg inn i «vår» spillverden, og enten spille sammen med oss eller sabotere fremgangen vår. 
Samtidig tar det opp høyaktuelle temaer som overvåking, korrupsjon og hvordan våre digitale fotspor kan bli misbrukt. 

«Watch Dogs 2» passer godt for dem som liker sandkassespill som «Grand Theft Auto V» og «Mafia»-spillene. 
