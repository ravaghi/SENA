Swix PowderX damebukse
Veiledende pris: 1.299 kroner. 

I likhet med jakka, er også buksa godt polstret. 
Men, i motsetning til jakka, oppleves polstringen og sømmene strammende, noe som hindrer bevegelsesfriheten og gjør buksa noe ubehagelig. 
Dermed blir den litt «i veien» på halvraske søndagsturer. 

Buksa er glimrende når det gjelder å holde vind og fuktighet ute, samt er god og varm uten å bli klam. 
Buksebeina er lette å trekke ned over skisko med høyt skaft. 
Det er en romslig lomme på det ene låret. 

Denne buksa har også glidelås helt fra hofte til ankel. 
Dette gjør den glimrende å bruke som overtrekksbukse etter trening eller ved rast på tur, eller du kan ha en tynnere tights under på tur og ta av buksa ytterst hvis det blir for varmt. 

Swix PowderX-buksa får et terningkast fem fra oss. 
