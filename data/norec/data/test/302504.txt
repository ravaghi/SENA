Anmeldelse:Ezra Furman - «Big Fugitive Life» 

Høres ut som om Neil Young og Leonard Cohen slo hodene sammen i tyveårene. 

ALBUM: 
Ezra Furman lever i en underfundig fin, liten boble. 
Den 29 år gamle sangeren fra Chicago tar sjangergrensene med en god klype salt - spastisk og livsglad rocker i det ene øyblikket, mørk og ettertenksom i det neste. 

Eller det vil si, denne sekspors EP-en prioriterer rocken i første halvdel og det saktmodige i siste. 

Mest av alt høres Ezra ut som om Neil Young og Leonard Cohen slo hodene sammen i tyveårene. 

Han er opportunistisk, uredd og synger med nervene utenpå skjorta. 
«I’m ready rock’n’roll» drar han på i «I’m Ready Teddy» og har akkurat nok flimmer i stemmebånd til at vi tror på ham. 
Kordamene oh’er oppskriftsmessig mens saxofonen kauker på siden. 
Blandingen av insisterende «gubberock», indie og litt psychedlia, gir «Big Fugitive Life» en fargerik og morsom tilstedeværelse. 

Ezra Furman er en underholdende fin formidler, noe som han gjør han til et hyggelig bekjentskap. 
Om enn noe låtblek fra tid til annen. 
