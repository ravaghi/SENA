Som vanlig sanger om å være ung
Veronica Maggio kommer samtidig som den første smaken av årets sommer. 

Hun timer det godt med tittelkuttet "Den första är alltid gratis", en solskinnsmettet poplåt. 
Teksten er mer depressiv og handler om at det går galt til slutt.Albumet er svenskens femte på ti år, og sanger som "Måndagsbarn" og "Jag kommer" har gitt henne et navn her i landet. 
Tittelkuttet etterfølges av oppløftende "Vi mot världen", mørke og mektige "Femton", friske "Dom sa!", lavmælte "Gjord av sten" og stadionrockende "Svart sommar". 

Da er vi halvveis, og resten byr ikke på noen overraskelser. 
35-åringen fra Uppsala liker å ha en ungdommelig synsvinkel, og hun har fortsatt et godt grep om dette. 
"Vi mot världen" har potensial til å bli brukt som en kampsang, og det ligger også et par andre mulige hitlåter og lurer. 

Beste spor: 
"Den första är alltid gratis", "Vi mot världen", "Femton". 
