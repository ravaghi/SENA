Max mikser mye inn i musikken
Han har varmet opp for Lana Del Ray og Rufus Wainwright. 
Her er debutalbumet. 

23 år gamle Max Jury fra Des Moines i Iowa har Gram Parsons som sitt forbilde, musikeren som på slutten av 60-tallet bygde en bro mellom country og rock. 
Jury omtales også som en brobygger, i hans tilfelle mellom country, soul og gospel. 
Røttene er country, men i New York-studioet benytter han seg av folk fra bandene til D'Angelo og Alicia Keys. 
I tillegg tar han turen til North Carolina og får hjelp av et kirkekor. 
Legg til rock, pianopop og strykere, og du har debutalbumet til den nå London-bosatte Max Jury. 

De beste kuttene finner du i hver ende, med den gospelsoul-drevne åpningen "Numb" og den vakre avslutningen "Home". 

Beste spor: 
"Numb", "Princess", "Home". 
