Airboard Denver 8"
Dette er blant de tyngste og største brettene i testen, sammen med HX-brettet: 
Dette veier 11,2 kilo - og er altså 2 kilo tyngre enn det letteste brettet i testen, fra Rusta. 

Men, i motsetning til brettet fra Rusta: 
Dette er blant de beste brettene i testen: 

Det er veldig behagelig og lettkjørt. 
Det er lett å svinge med, og du har god kontroll. 

Det er også rolig og behagelig å komme seg av og på - her er det altså ingen nervøse rykninger som vi får med brettene fra Rusta og ORB Wheel. 
Og dette føles også veldig trygt og stabilt å stå på. 
Her får vi ingen overraskelser. 
Det er dønn stabilt. 
Og vi får god fart selv i oppoverbakker. 

Morsomme dekorasjonslys oppe på hjulbuene - men ikke foran. 
Men det skrangler litt fra hjulbuene når vi kjører. 

Her er det heller ikke deksel på ladeporten. 
Denne er kun beregnet for bruk i tørt vær - og må ifølge forhandler ikke utsettes for vannpåvirkning. 

Pris: 2.499 (Coolstuff) 
