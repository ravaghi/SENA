Det finnes ulver i Skottland
Det gir oss god tid til å varme opp med "Ellipsis". 
Forrige plate var "Opposites" i 2013, deres første listetopp i Storbritannia. 
Et bestselgende rockeband er langt fra daglig kost i disse dager, og det er med en viss forventning vi snurrer i gang plate nummer sju.Det starter velkjent med singlen "Wolves of winter", halvtung rock basert på gitar og trommer. 
Den melodiløse biten er samtidig på plass, og på "Friends and enemies" byr de på et barnekor. 
Det funker faktisk. 

Slik veksler skottene mellom tungt og lett på resten av platen, der akustiske "Medicine" ligger mellom rockende "Herex" og "Flammable". 
"Small wishes" skiller seg ut som luftig countryrock der selv ulvehylet lyder søtt. 
Låten passer ikke inn på platen, men er bra likevel. 

Beste spor: 
"Wolves of winter","Friends and enemies", "Small wishes". 
