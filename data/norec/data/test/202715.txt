Sony Xperia Z5 Compact
Etter inntoget av Sonys nye Xperia X-serie, har prisen på Z5-modellene sunket, og i disse dager får du en av høstens toppmodeller for drøye 3.500 kroner, noe vi anser som et meget god kjøp. 

Xperia Z5 Compact er, som navnet tilsier, mindre enn de fleste andre toppmodeller, med skjermstørrelse på 4,6 tommer. 
Den er vanntett, har støtte for minnekort, har god maskinvare og et kamera med god vidvinkel, selv om vi ikke lot oss begeistre så mye av selve bildekvaliteten da vi testet den i fjor høst; i hvert fall ikke om du til stadighet ser på bilder i stort format, som på en TV eller på PC-en. 

På mobilskjermen ser det imidlertid bra ut, og til denne prisen er det definitivt en telefon å vurdere om du vil spare noen kroner fra toppmodellene og foretrekker at telefonen ikke er alt for stor. 
