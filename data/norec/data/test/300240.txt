Akkurat passe rustne herrer
Jonas Fjeld og Ole Paus sammen igjen - på plate og scene. 

ALBUM: 
Hørt om han som ikke skulle gi ut flere plater etter «Avslutningen» (2013)? 

Med andre 

Å ja, det var snakk om nye soloplater! 
Ole Paus har kanskje angret litt på uttalelsen, for han har vel ikke vært så aktiv på platefronten på lenge. 

Men han har forsåvidt holdt ord, for platene han har gitt ut har enten bestått av gamle opptak («Sanger fra gutterommet») eller blitt gitt ut i kompaniskap med andre («Frolandia» med Ketil Bjørnstad) og nå «Hvis helsa holder - The Album» med Jonas Fjeld. 

Anledningen er selvfølgelig «Hvis helsa holder - The Show», som hadde premiere på Chat Noir i Oslo i går kveld. 

Følger mønsteret 

De følger samme mønster som når Fjeld gir ut plate: 
Teksten er ved Paus og melodien kommer fra Fjeld. 
Det er nakent, to stemmer, to gitarer og et munnspill - godt ivaretatt av produsent Håkon Iversen. 

Sangene tar utgangspunkt i dem sjøl, og de koketterer litt med både alderen og helsa: 
«Passe surrete og passe sløv / Passe nok av alle ting». 

«Pausposten» 

De to er seg sjøl like, og det er godt nok. 
De synger låter som kunne vært på en soloplate med Fjeld og låter som kunne passet på en 2016-utgave av «Pausposten» («Full mann i bunad» og «Fred lønner seg ikke (Give Greed a Chance)». 
Sistnevnte blir bare masete, ikke minst på grunn av koringen, men Paus skal ha plusspoeng for låttittelen. 

Duoen er derimot på sitt beste i Paus-typiske «Det er merkelig ensomt, dette vakre og vennlige livet» og «Ninis sang» - med ei tekslinje bare Paus kan stå bak: 
«Lett som en fjær / tung som et liv».S 
