Dagny:Helt ok pop-konsert 

Dessverre virker det som om Dagny er bedre i studio, enn live. 
Men publikum ble underholdt. 

Dagny, Folken, Lørdag kveld, 80 minutter, utsolgt. 

– 
Dette var den beste konserten ever, sier ei i publikum, da Dagny og bandet har gått av scenen. 

Nja. 

Dagny: Pop-kometen fra Trømsø. 
Ung og lovende. 
Fengende låter på rekke og rad siden 2015. 
En av låtene hennes, har i løpet av et lite år, fått 80 millioner avspillinger på Spotify. 

Dagny gjør musikk-eksportørene i Music Norway mo i knærne, men: 
Dessverre virker det som om Dagny er bedre i studio, enn live. 

En popkonsert 

Idet support-bandet I Am K (gode saker) går av scenen, er Folken stappa. 
30 minutter til vi ser Dagny for første gang. 
Ti minutter til vi får høre det ropes etter henne i salen. 

Rosa buksedrakt. 
Statisk på scenen. 
Rolig pop-ballade. 
En overraskende åpning. 
Sangen er, så vidt jeg vet, ikke utgitt. 
Publikum virker ikke helt overbevist ennå. 

There’s too much space between us 

Så kommer første kjente låt, «Ultraviolet», tittelsporet på debutplata. 

Allsangen runger. 
Det fenger. 

En boks står på kanten av scenen. 
Hun hopper opp på den. 
Byr på noen dansemoves. 
Synger til de på første rad. 
Hopper ned igjen. 
Neste sang. 

Dette gjentas under store deler av settet. 

Bygger opp og bryter ned 

Allerede tre låter inn, drar hun frem mega-hiten «Drink about», som hun har med produsenten Seeb. 
Det ropes og det danses i front. 

En enkel, men flott pop-låt. 
De 80 millioner avspillingene kan fungere som et bevis på akkurat det. 

Hun byr på seg selv til en viss grad. 
Smiler og er glad for å være på scenen. 
Småsnakker litt med publikum, gir oss smakebiter hva som kan dukke opp på Spotify i fremtiden. 

Dessverre var en gjenganger gjennom hele settet at hun og bandet hele tiden bygget opp til noe vi i publikum tror blir episk, for å så ikke innfri forventningene. 

Stemmen hennes når aldri helt frem. 
Den forsvinner i snakket til publikum. 

Dagny kan synge, men her må noe fikses på. 

Laget for P3 

Innimellom alle «whooaa whooaa» og «uah, uah,»- låtene prøver Dagny seg på noen rolige, vakre låter. 
Publikum ser ut til å miste fokus og vokalen forsvinner igjen. 

Det er mange godbiter i løpet av kvelden. 
Tross det jeg velger å kalle for lydproblemer. 
Dagny kan pop, bare sånn at det er sagt. 
Hun viser oss noe av det nye hun har på gang. 
Singler som åpenbart er laget for å toppe A-lista på NRK P3. 

«Bullet» skal jeg love dere blir en liten landeplage. 
Låta har både en ganske så rå basssolo, catchy refreng og trompet. 
Sommeren 2019, her kommer Dagny. 

Et klesskifte 

Etter en halvtime forsvinner Dagny. 
Ett minutt går. 
Når hun kommer tilbake har hun på seg noe annet . 
En blå jumpsuit. 
Hvorfor har hun skiftet, undres jeg. 

Publikum jubler, det klappes over klesvalget. 

Jeg undres ennå, men hun fikk oppmerksomheten til publikum. 

Påtvunget ekstranummer 

Konserten avsluttes med trampeklapp og låten «Backbeat», som gjorde Dagny kjent. 

Eller, nei, konserten avsluttes jo ikke helt. 
Dagny sier den gjør det, men alle vet vi må klappe henne og bandet inn igjen. 

Publikum klapper når bandet går av. 
Så dør det litt ut. 
Noen prøver seg på White Stripes sin «Seven nation army». 
De blir fort nedstemt. 
Klappingen øker heldigvis litt. 

Igjen overrasker Dagny med låtvalg. 
En rolig ukjent sang først. 
Noen setter nesa mot døra. 
De fleste blir. 
Så kommer de to siste slagerne. 
To gode poplåter. 
Det danses igjen. 

I love you like that 

When I'm with you I feel like wearing nothing 

Publikum kom til Folken for en god pop-konsert. 
Det fikk de. 
