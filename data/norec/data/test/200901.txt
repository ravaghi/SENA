Saucony Peregrine 7
Wow! 
Dette er såler med kraftige spor under sålen, som sitter utrolig godt på all slags vanskelig underlag. 
Gjørme, våt stein og sleipe røtter? 

- Disse sitter! 
Vi føler oss ikke utrygge på at skoene skal slippe en eneste gang. 

Dette er imidlertid ikke de skoene som gir best løpsfølelse og kontakt med underlaget - og det er ikke de beste med tanke på demping på grus; der er både Altra og Merell mye bedre. 

De sitter godt på foten, selv om de nok er de skoene i denne testen som er mest smale og spisse foran. 
Liker du romsligere fotbrønn, bør du gå for Merell eller Altra som er helt i den andre enden av skalaen, og er veldig romslige for forfoten. 

Konklusjon: 
Komfortable sko som sitter sinnssykt bra i terrenget - men de er litt vel harde for grus etter vår mening. 
