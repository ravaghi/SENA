Pish «Compromised»
Strålende solodebut fra Kakkmaddafakka-medlem 

Anmeldt av Kjetil K. Ullebø 

Pål Vindenes fra Kakkmaddafakka har gått solo. 
Og i videoen til den fine debutsingelen «Compromised», er det nettopp det han gjør: 
Han går solo – alene. 
«Compromised» er et stykke velprodusert vestkystpop, som lydmessig gir en viss gjenklang av 80-tallet. 

Pål Vindenes har ikke beveget seg veldig langt vekk fra det lydbildet som preger moderbandet Kakkmaddafakka, og låten kunne fort vært den nye Kakk-singelen. 

I så fall ville det vært en av deres beste låter på lenge. 
