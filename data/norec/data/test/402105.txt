Restaurantanmeldelse:Bra fart på Vesper Bar 

Spisestedet Vesper Bar byr på god pubmat. 

– 
Jeg synes de har vært flinke i Barcode-rekken. 
Utvalget av restauranter har justert seg noe siden starten, men utvalget er bra. 
Aller best er Vaaghals, men også Stock og Nodee byr på gode matopplevelser, sier spisefølget. 

Tøff konkurranse 

Barcode-rekken er blitt bygget inn siden forrige besøk hos Vesper Bar, og sjøutsikten er borte. 
Nå skal alle ut til Munchs brygge, lenger ut enn Barcode, og der har allerede en vinbar åpnet dørene, før brasseri Rivoli og Maaemo starter opp nær Munchmuseet. 

– 
Jeg lurer på om alle stedene i Barcode-rekken klarer seg nå som det bygges så mye mer rundt her, sier spisefølget. 
Mange av spisestedene i området satser på after work-øl og mat, og Vesper Bar tilbyr quiz hver mandag og andre arrangementer for å lokke til seg folk. 

Kjente retter 

Vi har fått bord hos Vesper Bar, som både har en uteservering og et avlangt, uformelt lokale inne. 
Menyen består av kjente gastropubretter, samt retter med et visst spansk preg. 
Vi bestiller en del småretter og ønsker også å teste klassikerne fish & chips samt stedets burger. 

Ettermiddagsbrød 

Været er nokså bra, så vi setter oss utendørs for å nyte hver vår øl. 
Servicen er uformell og hyggelig, og etter 20 minutter står en rekke småretter på bordet. 

– 
Dette brødet var overraskende godt. 
Saftig med litt olje, crispy, mykt og seigt – meget godt, skryter spisefølget. 
Aiolien til er derimot anonym og kjedelig. 

Godt er det også med de småsøte, grønne grillede små paprikaene fra Galicia, pimientos de padron, med litt maldonsalt over seg. 

Tørre eller saftige? 

Spisestedene i Oslo varierer veldig når det gjelder kyllingklubber. 
Vi har fått alt fra kremerte fyrstikker til tørre sandpapirvarianter til en ublu pris, men også store, saftige og velsmakende klubber. 
Heldigvis havner Vesper Bars kyllinger i den siste kategorien. 
De er marinert i både chili, sitron og koriander og har fått et fint sting av chilien. 

Hjemmelaget ketchup 

Det er masse stoler og bord utendørs, men det er ikke gjort noe ekstra for å prøve å gjøre det hyggelig. 
Servitøren kommer med en øl til, og deretter er det klart for dagens hovedretter. 

– Burgeren er litt løs i fisken og mangler noe saftighet, men smaken er bra. 
Jeg liker godt de lette briochebrødene, som ligner veldig på dem jeg kjøper på Meny, sier spisefølget. 

Tilbehøret er meget godt, med en veldig søtlig, hjemmelaget ketchup, dressing, sprø salat og syltet løk. 
I tillegg er pommes fritesen sprø, salt og god. 

Og nå: 
Ertestuing 

Den samme fritten følger med også i neste rett. 
Kokkene hos Vesper 
Bar har vært flinke med den sprø og varme pale ale-paneringen. 
Fisken er grei, men torsken flaker seg ikke så fint som ønskelig. 
Her er det litt mer i det grøtete hjørnet. 
Heldigvis veier tilbehøret opp med en meget god, fyldig ertestuing og en bra tartarsaus. 

– 
Et fint sted for en mettende middag. 
Her er ikke gastronomi på et høyt nivå, men god pubmat til en grei pris, mener spisefølget. 
