Nok en generisk poplåt
Sandra Lyng prøver å steppe opp gamet med Morgan Sulele, men går i samme felle som tidligere. 

Det er 10 år siden Sandra Lyng ga ut noe på norsk. 
Til hennes reinkarnasjon har hun fått med seg ingen ringere enn «Bare Din»-skaperen Morgan Sulele. 

Sandra har åpenbart en tendens til å benytte seg av “tidsriktige” elementer. 
I både «Play My Drum» og «Moonrise» (Pærra-låta), forguder hun kanskje tiårets kleineste og jævligste verktøy, EDM-saksofonsoloen, og det samme gjør hun med tropical house i «Night After Night». 

Det kan derimot se ut til at Sandra har kjørt seg komfortabelt fast inn i dette mønsteret, og kjører derfor like gjerne på med et Cashmere Cat-inspirert refreng i hennes nyeste singel. 
Det funker godt, men det kan være bekymringsverdig at min favorittdel i låta ikke høres ut som Sandra Lyng. 

Selv gutten bak “årets beste sommerlåt” i 2015 klarer heller ikke å hjelpe Sandra ut av det generiske gjørmehullet. 
Likevel klarer jeg å bli litt overbevist av historien både han og Sandra forteller om det å drømme seg bort til et sted hvor “kjærligheten vinner”. 

Den klisjé-baserte teksten tar lite plass i låta, men den er konkret og direkte - og jeg skal ikke legge skjul på at jeg blir litt sjarmert av Sandras Mosjøen-dialekt. 

Se 
P3 Spanderer med Sandra Lyng - "Play My Drum": 
