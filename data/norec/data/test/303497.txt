Forglemmelige «Memories»
Debutalbumet til The Chainsmokers byr på samlebånd-EDM-pop med kort holdbarhet. 

Da de først slo igjennom med en singel som het «#Selfie», var det aldri noen tvil om de kommersielle ambisjonene til New York-gutta i The Chainsmokers. 

Tre år og mange millioner solgte singler senere kan vi trygt si at strategien ga resultater. 

Bruken av Andrew Taggart som fast frontfigur har gjort duoen til noe av et unikum på EDM-scenen. 
Å kalle dem unike som artister, ville derimot vært en stor overdrivelse. 

Når The Chainsmokers denne uken albumdebuterer med «Memories...Do Not Open», er det med en type forutsigbarhet man nesten bare finner i denne sjangeren – og det til tross for at Taggart selv slår fast at skiva har fokusert på musikalsk vekst. 

Den kan du dessverre se lenge etter. 

En lytt på de to førstesinglene «Paris» og «Something Just Like This» er egentlig alt man trenger for å forstå tegninga. 
Radioklar EDM-pop med standardiserte akkorder og gjesting av Coldplay. 
Jeg tror vi egentlig vi bare lar det ligge der. 
