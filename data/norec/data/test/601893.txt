En kaotisk blanding
Men Gorillaz sin nye plate er likevel verdt å sjekke ut. 

Gorillaz ble et verktøy for Blur-vokalist Damon Albarn til å utgi låtmateriale på en fri måte. 
Sammen med Jamie Hewlett skapte de fire animerte bandmedlemmer. 
Den animerte masken har gjort det åpent for Albarn å hele tiden finne nye samarbeidspartnere. 
Denne gangen har han gått så langt som å nærmest fjerne seg selv fra lydbildet. 

Det har lenge vært usikkert om vi skulle få høre noe mer fra Gorillaz etter utgivelsen «Plastic Beach» for 6 år siden. 
Det har tatt lang tid, og resultatet er mer en massiv mikstape enn et album. 
Variasjonene i musikken er enorme selv om hovedfokuset ifølge hovedpersonene er av den feststemte sorten. 
De fengende låtene «Storbelite» og «We Got The Power» er eksempler, men ellers er dette en kaotisk blanding av både sjanger, lydbilde og personell. 
Til og med stemmen til hovedpersonen selv finner man på overraskende få spor. 

«Humanz» er ikke lett å fordøye. 
Man trenger flere gjennomlyttinger for å få med seg alt som skjer og for å sette pris på musikken. 
Med hele 26 spor på Deluxe-versjonen er det naturligvis noen feilskjær her og der, men låter som «Submission» og «Charger» gjør dette verdt å sjekke ut. 
