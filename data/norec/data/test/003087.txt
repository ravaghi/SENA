Imponerte foran et musestille publikum
– 
Jeg var ikke forberedt på hvor dyktig Astrid S skulle være live, sier vår anmelder. 

Torsdagskveld var det by: 
Larm som fikk gleden av å se 20-åringen fra Rennebu live i Kulturkirken Jakob. 
Med en stappfull kirke bestående av et musestille publikum, ankommer Astrid S på scenen i en knall rød kjole. 
Hun stråler. 

Norges fremste pop-håp setter seg ved flygelet og åpner storslagent med "Hurts So Good" - en god åpningslåt. 
Hun har en stemmekontroll langt utenom det vanlige, det er som om den er skapt for å lage gåsehud. 

”Sykt artig å spille i en kirke, sykt fin lyd. 
Vet ikke helt hvordan det høres ut for dere? 
” 

Kirken er stappfull, og det er helt stille når Astrid begynner på låten ”Hyde”. 
Kombinasjonen av cello som spiller mørke og dype toner, og Astrids lyse stemme –resulterer i et fantastisk lydbilde. 
I tillegg er det et drømmende lysshow, jeg blir virkelig dratt inn - og blir rett og slett litt rørt. 

Det er vanskelig å velge høydepunkter, da Astrid S gjør et usedvanlig sterkt sett, men dette gjorde inntrykk. 

Konserten avsluttes med Astrids neste singel ”Breathe”, som er skrevet sammen med Max Martin. 
Astrid har en fantastisk scenepersonlighet som gjør at hun får kontakt med publikum – en ekte og genuin artist. 

Jeg var ikke i nærheten av forberedt på hvor ekstremt dyktig Astrid S er live – men det må sies; dette var en drømmende konsert som jeg skulle ønske aldri tok slutt. 

Se hvordan det gikk da Depresno overrasket Astrid med en duett under P3 Gull. 
