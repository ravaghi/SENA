Kan man klare seg med kun én tube?
Har du rester liggende i boden etter den ene gangen du brukte akryl, silikon eller skulle lime noe? 
Alt-i-ett-tuben er kanskje det du trenger? 

Det finnes mye bra på tuber og man trenger ikke fagbrev for å ta dem i bruk. 
Men skal du kun tette en sprekk i veggen eller legge silikon bak vasken, blir det fort mye rester til overs. 

CT1 har vært på markedet en del år og har samlet de viktigste fugemassene i en og samme tube. 
Med andre ord: du kan klare deg med kun én tube! 

Vi har testet tuben der man ellers ville brukt silikon, akryl eller ulik lim. 
Selv om det er noen forskjeller, leverer tuben et bra resultat på alle områder. 

Elastisk 

Silikonen er våtromsgodkjent og skal hindre oppvekst av mikroorganismer. 
Det betyr at den kan brukes på badet, både i dusj og vask. 
Vi har testen den rundt toalettet og mellom kjøkkenbenk og vegg. 

Den er enkel å bruke og ble formet med en fugeskrape. 
Finishen ble ikke like pen på første forsøk som med silikon, men vi dro en fuktet finger over etterpå og det gjorde susen! 

CT1 leverer også en rensespray i samme serie. 
Den kan brukes til rens før man legger silikon, men også etterpå som fugeglatter. 

Når massen er ferdig herdet, er den like elastisk som silikon og sprekker ikke opp. 

Oppløselig i vann 

Fordelen med akryl fremfor silikon, er at den er overmalbar. 
Men fordelen med silikon er at den er elastisk og sprekker ikke opp. 
CT1 fikser begge deler. 
Den er overmalbar og elastisk. 

CT1 ble testet i større sprekker og hull av ulike størrelser i gips. 
Fordelen med akryl er at den enkelt kan formes med vann. 
Dette er ikke like lett med CT1 ettersom massen minner mer om silikon enn akryl i konsistensen. 

Den er oppløselig i vann, men den henger seg fortsatt fast i både fingre og området rundt. 
Vi brukte en fuktig klut for å tørke både fingre og overflate. 
Det gjorde arbeidet mye enklere enn å fukte fingeren direkte i vann. 

CT1 kan også fåes kjøpt med integrert fugepistol. 
Det er helt perfekt for deg som kun skal bruke den noen få steder og ikke trenger å investere i en fugepistol. 

Femten minutter 

Når massen er ferdig herdet er hullet tettet igjen, men overflaten blir ikke like matt som akrylen. 
Dette forsvinner delvis etter to strøk med maling, men overflaten vil fortsatt føles glatt. 

En av fordelene når den brukes som akryl (gjelder selvsagt også når den brukes som silikon) er at den er overmalbar allerede etter femten minutter. 
Etter å ha glattet ut hjørnet med en fuktig finger, satt vi klokken på femten minutter. 
Det var ingen problemer med å påføre malingen. 

Tåler vann 

Som lim fungerer massen både over og under vann, og den tåler frost. 
Vi festet to steiner sammen under vann. 
Etter noen timer hang de sammen som fjell. 
Ingen problemer. 

Som lim fungerer den også utmerket til å feste fliser rett på veggen. 
Hold i noen sekunder og du trenger ikke bekymre deg for at limen skal sige. 
Du har også tid til å dytte flisene i riktig posisjon selv etter å ha hengt opp flere fliser. 

Etter at flisene hadde fått herdet ble det hengt opp et speil med CT1. 
Ettersom speilet er tyngre enn en flis trengte det hjelp til å henge på plass for å ikke sige. 

Massen limer også utmerket sammen tre og erstatter flere andre masser. 
CT1 er også anbefalt av Norges Astma- og Allergiforbund. 

Prisen ligger på rundt 200 kroner. 
