Løver «Lonely Now»
(Diamond Club/Brilliance Records) 

Håkon Njøten er en moderne Phil Collins. 

Anmeldt av Petter Lønningen 

Håkon Njøten har kommet langt siden Idol og Melodi Grand Prix. 
Med prosjektet Løver lager han dampende het klubbmusikk, tydelig inspirert av gladtriste 80-tallshelter. 
Njøten har for lengst bevist at han er en låtskriver å regne med, men med «Lonely Now» finner han endelig den rette blandingen av leken retroestetikk og moderne, nøktern pop. 
Ikke bare har låten ett av de fineste refrengene så langt i år, den balanserer den kjølige hjertesmerten med varmende solstråletoner som ville vært Phil Collins verdig. 
