HXX1 SUV BT 

Yes! 
Om du ikke er det fra før, så blir du kongen i gata når du cruiser rundt med denne, med musikken dunkende ut fra brettets høyttalere. 

Dette er vår absolutte favoritt i testen, og det er det flere grunner til det - de innebygde Bluetooth-høyttalerne som lar deg streame musikk fra telefonen din, er bare en av grunnene. 

De viktigste grunnene til at vi synes denne er best i test, er selvsagt kjøreegenskapene. 

HX er rett og slett det beste brettet å kjøre: 

Det blir fort kjedelig å bare stå rett opp-og-ned på et hoverboard, og det er også det som gjør dette så bra: 
HX-brettet gir muligheter til å dra aktiviteten videre til gøyal presisjonskjøring. 
Og med musikk fra høttalerne blir dette bare helt topp. 

Du må riktignok være «på» hele tiden, for brettet er såpass responsivt at det må «gjetes» konstant: 

Det kan lett komme ut av kurs om du treffer en ujevnhet i veien og du ikke passer på å justere kursen. 
Men det er også den egenskapen som gjør brettet så bra å svinge med - så den prisen betaler vi gjerne. 

Pluss for at brettet også i det minste tåler å bli kjørt på fuktig vei, og at det har beskyttelse over ladeporten - men du kan heller ikke kjøre dette i regnvær, det er det ingen av brettene som tåler. 
Det skal være to kjøremodus, men vi kan ikke kjenne noen forskjell. 

Pris: 3.499 kroner (XXL) 

(Anmerkning fra redaksjonen, lagt til 12. juni 2017: 
Brettet ORB Wheel fra Teknikmagasinet som Dinside har testet er et demo-produkt som er brukt tidligere. 
Leverandøren ønsker å påpeke at det derfor kan ha oppført seg på måter de sier det ikke skal. 
Dinside forutsetter at produkter vi får låne til test er i representativ stand, som ethvert eksemplar av produktet som en forbruker får når han kjøper det.) 
