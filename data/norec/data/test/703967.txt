Frisk gitarpop og ullen psykedelia
De pusler med pop, uten å ville forlate garasjen. 
Porten er i det minste åpen. 

De ti første årene for gitarrockerne fra Portland i Oregon var bedre enn de ti neste. 
The Dandy Warhols gjør det ikke så lett for seg selv denne gang heller, ved å åpne sitt niende album med slørete psykedelia. 
"Search party" er likevel en sang som varsler om at det kan være verd å lytte videre." 
Semper fidelis" er mer ullen, mens poprockende "Pope Reverend Jim" er langt lettere å like. 
Deretter følger de samme spor videre, ved å veksle mellom iørefallende pop og garasjerock som krever aktiv lytting. 

Med singlen "You are killing me" legger de inn en sterk søknad om å havne i rampelyset igjen. 
Det hadde ikke vært det verste som kunne skje i 2016. 
Beste spor: 
"Pope Reverend Jim", "You are killing me", "All the girls in London". 
