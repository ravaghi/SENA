Ida Maria – «My Heart Is Yours»
Hvem visste at The Clash sin «Should I stay or Should I go» gjemte seg inni Didrik Solli Tangens Melodi Grand Prix-vinner? 
Her dras låtens indre punkrocker fram og blir en gladsint knyttneve. 
«You say I’m the Moonlight» gjøres til en spyttende anklage i stedet for et pusete klapp på kinnet. 
«I never leave you» fjernes helt fra sin hjertesmertende lovnad, og blir en skremmende trussel. 
Dobbeltkommunikasjonen i sunget aggresjon og ordene som egentlig skal være sprengfulle av patos er gull. 
Eneste virkelige minus er at hun ikke synger «hard» i stedet for «heart». 
