Bose Soundtouch 300
Bose har forsket på lyd for å finne frem til en signatur som flest mulig liker, og lyden fra Soundtouch 300 er da også veldig lett å leve med. 

Bose har jobbet for å få den stilig og møbleringsvennlig, og har lykkes med det. 
Den ser bra ut og føles godt skrudd sammen. 
Bose Soundtouch 300 er testet uten subwoofer, men kan, for en håndfull tusenlapper, kjøpes både med en subwoofer og et par smarte trådløse bakhøyttalere. 

Du kan velge mellom HDMI og optisk inngang. 

Musikken kan du spille av fra musikktjenester som Deezer og Spotify, eller du kan overføre musikk fra Bluetooth eller en nettverksserver. 

Bose har også automatisk oppsett av lyden slik at den blir riktig justert og balansert for din stue, og det ga en vesentlig forskjell på opplevelsen hjemme hos meg. 

Tilkoblingen er enkel. 
Last ned Bose-appen og la den ta deg skrittvis gjennom installasjonen. 
Den kan også benyttes fra den medfølgende universalfjernkontrollen. 
I Bose sitt tilfelle er planken så lav at den ikke dekker TV-skjermen selv om du legger den rett foran TV-en. 

Bose Soundtouch 300 spiller naturlig og balansert. 

Dens egenskaper er jevnt fordelt utover hele lydbildet, og den fremstår som et veldig gjennomført og helhetlig produkt. 

Noen vil kanskje savne litt dypbass, men til vanlig TV-titting er nivået i bassen helt greit og ikke minst nabovennlig. 

Stemmer kommer godt igjennom lydbildet, og da særlig hvis du øker volumet i senter. 

SoundTouch300 er en ganske frisk gjengiver av film, men liker seg aller best når det ikke er alt for mye action på en gang. 
