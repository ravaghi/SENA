Morsom idé, dårlig produkt
Pic-kameraets fleksible kropp er både en styrke og svakhet. 
Se videotesten over! 

Kameraet Pic, fra selskapet Boud, kom seg på beina gjennom folkefinansering på Indiegogo. 
Nå har Pic kommet til salgs i Norge også, foreløpig fra importørens egne nettsider. 

Pic, eller BoudPIC som importøren har innsett kanskje er mer passende i norsktalende strøk, er en lang slange av et kamera, som kan vris og vendes på. 
Tanken er at du skal kunne feste det til ting for å ta opp spennende videoer, og bruke den som selfie-stang. 

Men i praksis? 
I praksis får vi hverken festet den på ting eller brukt den som selfiestang. 

For Pic er noen ganger for stiv, andre ganger for løs – for stiv for å få festa den skikkelig, for løs til at den klarer å holde seg i ro. 

Bildekvaliteten er dessuten langt fra imponerende, og lyden blir ofte skrapete når kameraet er i bevegelse. 

Når prisen på 1.700 kroner dessuten ikke er lavere enn konkurrenter som Gopro Hero Session og Polaroid Cube+, ser vi dessverre ingen grunn til å kjøpe Pic-stanga. 
Ikke før den eventuelt kommer seg inn i butikkenes billigkasser, som en litt artig gave. 

Mer om hvorfor ser du i videoen øverst. 
