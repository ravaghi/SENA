Test:Nissan Navara 

Nå kommer pickup'en som oppfører seg som en personbil, og vi har testet den. 

Markedet for pickup'er har nærmest eksplodert. 
Dette kan ha en sammenhenge med at bilene blir mer og mer som ordinære biler, men har det praktiske lasteplanet bak i tillegg. 

I år dukker det opp flere spennende nyheter og vi har testet en av de to kanskje aller største favorittene - nye Nissan Navara. 

Dette er forrige generasjon 

Enda mer personbilpreg 

For å ta det aller viktigste først, så har nye Navara fått et helt nytt 5-links bakhjulsoppheng som benytter spiralfjærer i stedet for bladfjærer. 

Dette er det nærmeste man kommer et uavhengig hjuloppheng så lenge de fortsatt velger å bruke stiv bakaksel. 

Fordelen med spiral kontra bladfjærer, som alle konkurrentne benytter, er reaksjonshastigheten og nøyaktigheten. 
Hjulene beholder bakkekontakten mye bedre enn med bladfjærer. 
Dette gir nykommeren langt bedre kjøreegenskaper enn tidligere. 

Det er likevel viktig å få med seg at dette kun gjelder utgavene med dobbeltkabin. 
KingCab-versjonen har fortsatt bladfjærer som tidligere, men over tid er bladfjærene blitt lenger, med lenger avstand mellom rammefestene, noe som i det minste hjelper noe i forhold til hvordan det var før i tiden. 

Liten, men sterk 

Uansett hvilken av de nye Navara-modellen du lukker opp panseret på, så vil du finne en 2,3-liters firesylindret dieselmotor. 
Effekten er likevel ikke selvskreven, for motoren leveres i to forskjellige konfigurasjoner. 

Enten har den 160 hestekrefter, eller det er den sterkere slektningen som leverer 190 gamper på det meste. 
Dette fra et dreiemoment på henholdsvis 403 og 450 Nm. 

Testbilen var utstyrt med den sterkeste motoren, og sammen med en 7-trinns automatkasse var dette en glimrende kombinasjon. 
Foreløpig har vi ikke testet bilen med last, noe vi har planet om å gjøre så snart vi får testet bilen hjemme på norsk jord. 

To girløsninger 

Sammen med 2,3-literen kan du velge to alternative girkasser. 
Enten en 6-trinns manuell kasse, eller en 7-trinns automat. 
Vi testet sistnevnte, og det er nå virkelig på tide å spørre seg om hvorfor man i det hele tatt skal vurdere manuell kasse. 
Momentkonverteren i dagens automatkasser tar vekk mye av den småluringen på kløtsjen man ofte gjør på de manuelle arbeidsjernene. 

Tøffere blir det ikke: 
Mini med pickup 

Under krevende offroadkjøring har man også bedre kontroll, og automatkassen gjør jobben mye mindre krevende. 
Uavhengig av girkasse, så er begge utstyrt med en reduksjonskasse i tillegg, som gir deg en såkalt lavserie. 

Firehhjulsdriften styres elektronisk fra et hjul i midtkonsollen. 
Standard drift er bakhjulsdrift, men du kan legge inn firehjulsdrift i høyserie mens du kjører. 
Det samme tilbake til tohjulsdrift. 
Skal du derimot ned i lavserie, så må du stoppe og sette automatkassen i nøytral, eller fri som det også kalles. 
Lavserie finnes kun i kombinasjon med firehjulsdrift,o og skulle du trenge det, så er differensialsperre på bakakslingen tilgjengelig. 

Sett denne? 
BMW prøver seg på en pickup 

De praktiske oppgavene 

Interiøret i nye Navara er trivelig til å befinne seg i det som må finne seg i å bli kalt en arbeidsbil. 
Flatene er lette å holde rene, og alt sitter oversiktlig og lett tilgjengelig. 
Vi savner likevel noen gjennomtenkte lagringsplasser til alt man måtte ha med seg, som lommebok, mobiltelefon, arbeidshansker, eller annet løsøre. 

Det er ikke godt nok å ha en hylle på dashbordet for alt som blir lagt der vil fly omkring under kjøring. 

Denne hyllen brukte vi bevisst ikke. 
Derimot er det godt med ladepunkter og strømuttak. 

Navara kommer i fire forskjellige utstyrsversjoner, kalt Visia, Acenta, N-Connect og Tekna. 
Her har du alle muligheter fra den mest hardføre lastebilen, til den nær optimale familiebilen, for dobbeltkabinen byr naturligvis på fem seter, dersom du er villig til å betale for det. 

Alle har likvel fått godt med standardutstyr, som syv kollisjonsputer, e-LSD (elektronisk differensialbrems), Hill Start Assist, og elektriske vindusheiser. 
Elektronisk bistand for å bremse ned de glatteste bakkene er også på plass. 

Lasteplanet på King Cab og Double Cab er naturlig nok ikke like lange. 
På Double Cab er lastelengden 1578 millimeter, mens det på King Cab er 1.788 millimeter. 

Denne gangen har Nissan lagt seg i selen og laget mengder av ekstrautstyr. 
De har antagelig sett at kunder av denne typen biler er like forfengelige som kjøpere av personbiler, i tillegg til at det på slike små lastebiler også er den del praktiske forhold som skal løses. 
Nissan vil selv tilby forskjellige planinnredninger, skyvbare lastebrett, hardtop’er, lasteskinner, kromdetaljer og beskyttelsesløsninger for planet. 

Enden på visa 

Konklusjonen på testen er at Nissan har laget en pickup med svært gode veiegenskaper i forhold til de rene lastebilene noen av konkurrentene tilbyr. 
Vi skulle likevel sett et enda mer personbilpreget interiør, og innvendige løsninger som hadde gagnet sjåførene av et slikt arbeidsredskap enda bedre. 

Den sterkeste motoren er en ypperlig arbeidspartner til automatkassen, og som sagt. 
Det er ingen grunn til å velge manuell kasse. 

Konkurrentene heter per i dag Toyota Hilux, VW Amarok, Mitsubishi L200 og ikke minst, Isuzu D-Max. 
Av disse vet vi at Toyota kommer med en helt ny versjon av Hilux nærmere sommeren, og vi tipper den vil bli den argeste konkurrenten til Navara, når den tid kommer. 

Prisene for nye Navara starter på 327.780 kroner for en 160-hesters utgave av King Cab med med manuell girkasse. 
Dyreste modell lopper deg for 661.801 kroner, men da har du alt. 
Stor motor, automat, dobbeltkabin, og fem seter. 
