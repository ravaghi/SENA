Clas Ohlson «Furu»:Furu-luksus 

Til en pris på 699 kroner er dette treet testen billigste. 

Det har også en annen unik egenskap: 
Mens de andre trærne later som om de er gran, er dette Clas Ohlson-treet en liksom-furu. 

Da hiver vi oss altså rett inn i den evige juletrediskusjonen om gran vs. furu. 
Her er det sterke meninger, og vi vil derfor tro at ikke alle vil falle for dette treet. 

Vi skylder å gjøre oppmerksom på at Clas Ohlson har gran-varianter også i hyllene sine. 

Her må hver enkelt gren monteres for seg. 
Vanskelig var det ikke, men en mann i panelet tenkte med gru på å bli innkalt til monteringsarbeidet etter den tredje akevitten på julekvelden. 

Det ble likevel en femmer fra oss, siden vi lot utseendet veie tyngst. 

Folkejuryen var også positiv. 
Treet fikk mange komplimenter, og dommen endte på 4,7 og ble dermed en suveren vinner også hos dem. 
