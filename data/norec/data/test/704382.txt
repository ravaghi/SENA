Brorskap uten brødre
Lillebror Rich kom med sitt fjerde soloalbum i sommer. 
Chris Robinson kan ikke være noe dårligere. 

The Black Crowes solgte noe sånt som 30 millioner album og hadde størst suksess med sine to første album på begynnelsen av 90-tallet. 
Etter en krangel mellom brødrene Chris og Rich Robinson satte Georgia-bandet sluttstrek i fjor. 
Nå er vokalist Chris ute med sin fjerde plate med The Chris Robinson Brotherhood, startet i en tidligere Black Crowes-pause. 
Brorskapet inkluderer Neal Casal på gitar, Black Crowes-keyboardist Adam MacDougall og en ny rytmeduo siden sist. 

De åpner med fønky "Narcissus soaking wet" og fortsetter med dylanske "Forever as the moon". 
Sørstatsrocken dukker opp i "Leave my guitar alone". 
Mye ligner en lang 70-tallsjam, samtidig som den melodiøse biten er ivaretatt. 

Selv er jeg svak for den The Band-aktige avslutningen "California hymn", en sang der den nye trommisen Tony Leone (Ollabelle, Levon Helm) glir inn. 

Beste spor: 
" Forever as the moon", "California hymn". 
