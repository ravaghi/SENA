Gjenfornyet klassiker
B&O Play Beolit 17 

B&O Play har allerede oppskriften, så ingrediensene er stort sett uforandrede siden forrige servering. 

Pluss: Tidløs design, lekkerlyd og formidabel bass. 
Hva mer kan man ønske seg? 

Minus: 
Den koster en hel del, og tåler ikke hardhendt behandling. 

Beolit 17 er en oppdatering av Beolit 15, som vi testet for nøyaktig to år siden. 
Av ytre ligner den forgjengeren til forveksling. 
Det er bare det innebygde rommet til oppbevaring av ledningen som er blitt inndratt i lydens tjeneste, og høyttaleren lades nå med en ekstern USB-C-lader. 
Uansett hvor mye vi lydjournalister beklager oss over eksterne nettadaptere, gir det god mening å slippe å slepe rundt på strømforsyningen. 
Og ekstra kabinettvolum er alltid godt. 

Beolit 17 er neppe et produkt som vil stå som en milepæl i Bang & Olufsens historie. 
Den er en utmerket oppdatering av Beolit 15, som også var et glimrende produkt. 
Et par småjusteringer på lyd og grensesnitt betyr at Beolit-en fortsatt er et svært godt valg hvis man leter etter en moderne "luksustransistorradio" som kan låte nesten som et stort anlegg, men fortsatt tas med. 
Selv om den er testens minste høyttaler, er den samtidig den dyreste. 

Pris: 4.999 kr 
