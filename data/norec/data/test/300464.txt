Musikkanmeldelse:Rae Sremmurd 
- «Sremmlife 2» 

Crunk-vekkelsen som aldri helt når opp til klimaks. 

Det er 13 år siden crunk for alvor dominerte den amerikanske rapscenen, etter at Three 6 Mafias satt startskuddet for den beinharde subsjangeren på tidlig 90-tall. 
Som de fleste musikktrender, hadde også denne en relativt kort utgangsdato, så det har vært hyggelig å se den ofte undervurderte delen av raphistorien få en solid vekkelse via ungguttene i Rae Sremmurd. 

«Sremmlife 2» følger ikke bare i samme spor som fjorårets debut, men gir passende nok også plass til nettopp Tripple Six-sjef Juicy J og selveste kongen av crunk, Lil Jon. 
Sistnevnte på «Set The Roof», som noe skuffende minner mer om nymotens DJ Mustard enn gammel storhet. 

Beat-sjef Mike Will Made 
It holder likevel skuta på rett kjøl gjennom mesteparten av albumet, som serverer mye av den albuehamrende crunk-arven, før Swae Lee og Slim Jimmy dessverre roter seg bort i en unødvendig og helhets-nedsettende R&B-avslutning.; 
