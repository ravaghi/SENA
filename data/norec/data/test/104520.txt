Tomine Harket:«Let Me Blow Ya Mind» 

Skal den stille, skjøre, sårbare Tomine ta en låt fra «in your face»-Eve? 
Typisk hennes dristighet, og Tomine har overrasket oss før. 
Hver lørdag, egentlig, men her klarer hun ikke å gjøre sin egen innsats bitchy nok. 
Tomine er særs konsentrert rundt ordene og at de kommer ut av kjeften til riktig tid, noe helheten blir lidende av, all den tid hun aldri klarer å få det lille pusterommet der hun kan gjøre både intonasjonen livligere og de innstuderte dansetrinnene mer løsslupne. 
Dette blir dessverre for flatt. 
Tomine kan få det vanskelig i kveld, er jeg redd. 
