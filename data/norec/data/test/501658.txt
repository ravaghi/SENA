«Pokémon Sun/Moon»
Etter at «Pokémon GO»-feberen traff oss i sommer har forventningene til det nye Nintendo 3DS-spillet «Pokémon Sun/Moon» vært skyhøye. 
For mange vil dette være første møtet med Pokémons eventyrspill, mens andre har fulgt serien i 20 år på Nintendos håndholdte konsoller. 
Her følger vi en ung jente eller gutt på deres reise gjennom det Hawaii-inspirerte øyområdet Alola, hvor vi kjemper mot og fanger vi så mange Pokémon som vi kan. 
Etter hvert blir vi sterke nok til å utfordre øy-mestrene. 

Selv om grunnoppskriften den samme som den alltid har vært, men er det nok nyvinninger her til at «Pokémon Sun/Moon» føles nytt. 
Det er også omtrent 80 nye Pokémon å fange, i tillegg til en bråte redesignede versjoner av tidligere favoritter. 

Dette er et spill som passer godt til yngre spillere, samtidig som det oser av nostalgi for dem av oss som fanget vår første Pikachu på 90-tallet. 
De aller yngste vil derimot gjerne føle seg ekskludert av at spillet har svært mye tekst – alt på engelsk. 
