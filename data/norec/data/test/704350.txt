Wilco:Fascinerende besøk i en komplisert tankeverden 

På overflaten virker det stille, men det rører seg ting like under. 

Med Jeff Tweedy i spissen åpner Chicago-baserte Wilco sitt tiende album med lavmælte "Normal American kids". 
Der plasserer Tweedy seg selv på utsiden av samfunnet helt fra barndommen av, og tingene faller aldri helt på plass siden. 
Why kill a man when you can drive him crazy , synger han i "Nope". 
Refrenget i "Someone to lose", I hope you find someone to lose some day, vitner heller ikke om et velbalansert sinn. 
Heller ikke happiness depends on who you blame i "Happiness". 
Samtidig sier Tweedy at han har stor glede av å være sur på ting som irriterer ham, så helt svart er det ikke. 

I motsetning til på fjorårets "Star wars" er det meste akustisk basert her, med "Locator" som et unntak. 

Ikke like epokegjørende som Wilcos beste plater, men et fascinerende besøk i Tweedys kompliserte tankeverden. 

Beste spor: 
"If I ever was a child", "Someone to lose", "We aren't the world (Safety girl)", "Just say goodbye". 
