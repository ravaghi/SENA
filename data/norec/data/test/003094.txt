Lyden av lysere tider
Med "Prettyboi Bounce" serverer den lovende bærumsrapperen Pasha en gladlåt uten like. 

Med singlene «Around The Area», «Colorblind» og «Tie-Dye» ble den iransk-norsk rapperen Pasha omtalt i NME som en artist man burde se opp for i 2017. 
Spådommen stemmer etter min mening meget godt. 

Under årets by: 
Larm imponerte den sprudlende og karismatiske bærumsgutten med hele tre fantastiske konserter, hvor han hanket inn både femmere og seksere fra forskjellige anmeldere. 

Med et produsentteam bestående av Coucheron og Ketil Jansen fra Lemaitre har den 90-tallsinspirerte rapperen - "Norges søteste", ifølge seg selv - endelig kommet med ny singel. 
Han fortsetter samarbeidet med Soul Gem, som også bidro på «Colorblind ». 

«Prettyboi Bounce» er bygd på det samme funky lydbildet som sistnevnte låt, men er hakket tøffere og mer leken. 
Noe av det jeg liker aller best er den frekke gateanthem-bassen som flyter gjennom og setter sitt prege på hele den fengende og groovy singelen. 

Singelen er lett å like, og om Pashas mål er å få lytteren i godt humør, lykkes han. 
Refrenget er fengende og meget dansbart. 
Den lyse klangen i Soul Gems stemme minner meg en smule om Bernhoft, noe som faller god i smak. 

Teksten er ikke av den dypeste sorten - den fokuserer først og fremst på å ha det gøy med gjengen, og det er akkurat dette resten av lydbildet gjenspeiler. 
Det låter lekent og lett, og jeg har en følelse av at en ny sommerhit kan være født. 
