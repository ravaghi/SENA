Et pionerarbeid
Historia Sancti Olavi. 
Consortium Vocale Oslo, dir.: 
Alexander M. Schweitzer; Graces & Voices, dir.: 
Adrija Cepaite og Antanina Kalechyts. 
2 cd-er. 
Lawo Classics. 

Historia Sancti Olavi. 
Consortium Vocale Oslo, dir.: 
Alexander M. Schweitzer; Graces & Voices, dir.: 
Adrija Cepaite og Antanina Kalechyts. 
2 cd-er. 
Lawo Classics. 

Dette gregorianske verket består av mer enn 30 sanger som i over 300 år ble sunget i Norge under festdagen for Olav den hellige, 29. juli. 
Det er første gang at en så omfattende presentasjon av det rike materiale er blitt spilt inn. 
Musikken er redigert av prof. 
Roman Hankeln (NTNU). 
Cd-heftet inneholder intet mindre enn en vitenskapelig tekst av Hankeln og en artikkel av religionshistorikerne Gro Steinsland om Olav den hellige i europeisk kontekst. 
Norsk musikkhistorie har mye å ta av her! 

Consortium vocale Oslo er et mannsensemble knyttet til Oslo domkirke og spesialiserer seg på gregoriansk sang (den romersk-katolske kirkes enstemmige og uakkompagnerte liturgiske sangen). 
De samarbeider her med det kvinnelige vokalensemblet Graces & Voices. 
Innspillingen av Historia Sancti Olavi inngår i et EU-prosjekt som utforsker nasjonale videreføringer av gregoriansk kirkemusikk. 

De to ensemblene står godt til hverandre. 
Den latinske uttalen er upåklagelig og egaliteten mellom tonene, som er så viktig i gregoriansk sang, er av beste sort. 
Sangen går verken i dur eller moll, men i en kirketoneart, som det er åtte av: lydisk, dorisk, frygisk osv. 
Det blir her sunget, etter det jeg kan høre, i den mest utbredte fortolkningsmåte, nemlig den som Solesmes-munkene brukte. 
Den er holdt i en fri prosarytme uten fast puls. 
Det særegne med gregoriansk sang, som overflatisk hørt kan virke ensformig, er at intervallene kan ha symbolsk betydning (for eksempel et oktavsprang som symbol for oppstigning fra jord til himmel). 
Men musikken skal i det store og hele ikke illustrere teksten. 
