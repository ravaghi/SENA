Luftigere lyd med Look Park
Chris Collingwood med nytt prosjekt mens Fountains of Wayne ligger på is. 

Look Park er et sideprosjekt og ikke et soloalbum, sier Chris Collingwood. 
Han startet Fountains of Wayne sammen med Adam Schlesinger, men 20 år etter New York-bandets debut kan det være greit å prøve noe annet.Han har med seg bassist Davey Faragher og trommis Michael Urbano som har spilt sammen i Cracker og i bandet til John Hiatt. 
Produsent er ringreven Mitch Froom, som har gitt Collingwood mer luft under vingene her enn i muskelpopen til Fountains of Wayne. 
Siden de deler en kjærlighet til gamle The Moody Blues, brukes også mellotronen flittig. 

Om Fountains of Wayne våkner igjen av dvalen er ikke godt å si, men en iørefallende sang som "Breezy" viser i hvert fall at Collingwood har noe ugjort. 
Og ikke minst usagt. 
Vi snakker om sanger med mye tekst. 

Beste spor: 
"Breezy", "Aeroplane", "Save yourself". 
