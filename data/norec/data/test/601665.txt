Starten på noe stort
I 2014 tok produsent og låtskriver Mike Will de to brødrene Khalif «Swae Lee» Brown og Aaquil «Slim Jxmmi» Brown inn under sitt plateselskap EarDrummer og gav dem navnet Rae Sremmurd (les ordet baklengs). 
Året etter fikk brødre-duoen sitt kommersielle gjennombrudd med debutalbumet «SremmLife», og nå er de ute med oppfølgeren. 

Med energiske låter og party-stemte tekster, har musikken deres blitt ansett som døgnfluer uten særlig påvirkning på dagens hip hop av flere kritikere. 
Denne gangen beviser de derimot at dette er totalt feil. 

Låter som «By Chance» og «Black Beatles» er forførerisk med dype bass-beats og små velvalgte detaljer. 
På førstnevnte kan man trekke linjer til Beyonce sin «Formation» som både Mike Will og Kalif var med på å skrive. 

Låten «Came a Long Way» viser brødrene fra en voksen side hvor de rapper om veien ut av fattigdom akkompagnert av et nydelig pianokomp. 
Denne følges opp med den seige og godt produserte låten «Now That I Know». 

Det eneste Rea Sremmurd trenger å jobbe videre med er å utvikle et mer særegent sound. 
Hvis de fortsetter i denne retningen, så er dette starten på noe virkelig stort innen moderne hip hop. 
