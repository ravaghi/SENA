Pass på, Miss Tati har kommet for å bli!
Forblir øverst på pallen med den nye låten ”Here To Stay”. 

Ut av kulturbyen Bergen popper det stadig ut unge lovende artister som gjør seg bemerket både innlands og utlands, og en av disse er Tatiana Palanca også kjent som Miss Tati. 
I februar slapp hun låten ”Woman” som jeg vil si er en av hennes sterkeste låter hittil. 
Men den tøffe dama gir seg selvfølgelig ikke på topp, for nå har hun kommet med en ny groovy låt, ”Here To Stay”. 

Med konsertopptredener på by:Larm, Øyafestivalen og Slottsfjell har norsk-portugisiske Miss Tati markert seg på den norske musikkscenen. 
Hun har hanket inn både femmere og seksere fra forskjellige anmeldere som har latt seg imponere av bergenserens energiske liveopptredener. 

I den nye låten ”Here To Stay” legger hun fra seg den særegne, behagelige måten å rappe på, men tar heller frem den unike stemmen. 
Hun har en vokal uten like, det låter tøft uten at det høres anstrengende ut. 

Bergenseren overbeviser nok en gang som en artist med teft for god sound, melodien er lett tilgjengelig. 
Og i samspill med en fengende bass, tar det ikke lang tid før jeg begynner å bevege meg til låten. 

Det er umulig å ikke bli glad av låtene til Miss Tati, utstrålingen kommer like godt frem i musikken som hun gjør når hun står på scenen. 
Jeg lar meg rive med av ”Here To Stay” - dette er en spenstig låt som egner seg godt til sommervarmen. 

Se 
P3 Spanderer med Miss Tati - "Don't Let Go": 
