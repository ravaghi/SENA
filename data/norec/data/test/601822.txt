Bli imponert
Snarky Puppy har vært med å gjøre jazzen hipt igjen . 
Da de gjestet Nasjonal Jazzscene i Oslo i høst, solgte de ut fire kvelder på rad — en av dem var til og med for ungdom under 18 år! 
Den amerikanske gruppa fikk også nylig Grammy for plata «Sylvia». 
Det spesielle med «Culcha Vulca» er at dette er deres første studioalbum på åtte år, da de tidligere kun har spilt inn live. 

Hovedpersonen i det hele er bassist og hovedkomponisten Michael League. 
I bunnen av Snarky Puppy sine komposisjoner ligger det som regel en kraftig groove. 
Deretter er det fritt frem. 
Intrikate melodier henter inspirasjon fra afroamerikansk musikk til folkemusikk fra hele verdens hjørner. 
Det er rock, funk, pop og elektronika blandet sammen i virtuose, spontane og lekne komposisjoner. 
Mengder med perkusjon, en solid blåserekke og lag på lag med synth gjør Snarky Puppy sitt lydbilde både stort og maksimalistisk. 
Det er derfor ekstra effektfullt når de i ny og ne stripper det ned til det enkle. 

Her er det snakk om noen av de dyktigste musikerne verden har å by på - og det skal vises! 
Derfor kan det fort bli litt mye av det gode, men det er også akkurat det som er litt av sjarmen med Snarky Puppy. 
Vi vil bli imponert! 
