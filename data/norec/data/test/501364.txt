Lars Vaular ft. Unge Ferrari «Panorama»
Vaular på sitt mest radiovennlige - og beste 

Anmeldt av Alisa Larsen 

Lars Vaular har leflet med relativt grensesprengende hiphop de siste årene, og det er ofte lett å glemme at han også er vanvittig god på de mer radiovennlige låtene. 
«Panorama» er en av dem. 
Med seg har han R & B-stjerneskuddet Unge Ferrari, som nylig slapp fabelaktige «Ashanti». 

«Panorama» er nesten som en dialog, eller heller en battle mellom de to, som begge viser sin overveldende evne til å snekre sammen fraser og rim som biter. 
Dette er Vaulars sterkeste låt på lenge. 
