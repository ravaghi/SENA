Lillebror er løs på egen hånd
Will Butler er broren til Win Butler, begge medlemmer av Arcade Fire. 

Siden det er storebroren og hans kone Régine Chassagne som de fleste forbinder med bandet, er det sikkert sunt for William å få luftet vingene. 
I 2013 lagde han Oscar-nominert filmmusikk til "Her", og i fjor solodebuterte han med "Policy". 

Nå følger han opp med et album fra den tilhørende turneen. 
Det meste stammer fra Lincoln Hall i Chicago i fjor sommer. 
Fem kutt er fra "Policy", to ble skrevet for avisen The Guardian og fem er nykommere. 
Will er beryktet for en aktiv sceneopptreden, og det er det han forsøker å formidle her. 
Selvsagt burde vi vært i salen, men en god porsjon av galskapen trenger likevel gjennom. 

Selv om han er lettvekterutgaven av Arcade Fire, forvalter han bandets spontanitet. 
Og et par sanger som ikke er så langt unna samme standard. 
Beste spor: 
"Sun comes up", "Anna", "Sing to me", "Public defender". 

LES FLERE ANMELDELSER FRA DENNE UKA: 
