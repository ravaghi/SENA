Jonas Skybakmoen: Willin' (Stein Ove Berg/Little Feat)
Pluss til Jonas for å bruke Stein Ove Bergs fine norske versjon. 
Da kommer teksten mye nærmere, og Lowell Georges melodi er jo i utgangspunktet en perle. 
Kan det gå galt da? 
Overhodet ikke. 
Jonas er hittil den som aller best går inn i teksten og formidler ordenes følelse og bilder på den mest korrekte måten. 
Her er det lengsel, sårhet og fortvilelse i skjønn forening – her føler vi virkelig med tekstens protagonist. 
