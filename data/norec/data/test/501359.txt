Lekende Lett «Bli hos meg»
Klinelåt fra bergensk klubbfenomen. 

Anmeldt av Alisa Larsen 

Det er en viss mystikk over bergensduoen Lekende Lett, hvis identitet forblir hemmelig. 
Deres to singler «Kom å lag litt liv» og «Nike» er uansett noe av det beste som er kommet ut av klubbscenen i Bergen siden Niilas’ EP «Memoraids». 

Den nye «Bli hos meg» er seig og sår, med de samme bærebjelkene som «Nike»; tung på syntheffekter (panfløyte!) og et lydteppe av samples. 
Den mangler litt av energien, og er ikke like henrivende. 
Det er mer en klinelåt for klubben. 
