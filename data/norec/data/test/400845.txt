Restaurantanmeldelsen:Nei, nei gutt, dette må bli slutt! 

Elias Mat & Sånt fyller fem år, men må snarest få skikk på service og mat. 

– Hva, har dere ikke fått hovedrettene? 
De kommer vel snart, sier servitøren og forsvinner inn på kjøkkenet. 
En time tidligere ankommer vi sentralt plasserte Elias Mat & Sånt, få meter unna Nasjonalgalleriet og Det Norske Teatret. 

Salmon for you 

– 
Jeg har alltid likt Elias. 
De har et koselig pyntet inngangspart og et lyst, uformelt og trivelig lokale, mener spisefølget. 
De har også gjort et smart grep ved å ha en tavle på engelsk utenfor med reklame for laks og klippfisk. 
Denne kvelden kommer mange turister innom for å spise middag – dessverre. 
Servitøren og kokken klarer nemlig ikke å henge med i svingene. 

Bra, norsk meny 

Menyen er norsk og tradisjonell, med enkelte retter få andre restauranter har på plakaten. 

– Gøy at de har en del klippfiskretter. 
Ikke bare har de bacalao, men også klippfiskboller og klippfiskcarpaccio. 
I tillegg har de både finnbiff og trollkrem, sier spisefølget. 
Elias Mat & Sånt er i tillegg flinke til komme med drikkeanbefalinger til alle rettene. 
Ikke bare øl og vin, men også økologisk eplemost, som tydeligvis passer til alle rettene. 

Klippfisk på ørkenvandring 

En del av rettene på menyen er ikke å oppdrive denne kvelden, så vi startet med å dele noen klippfiskboller. 
Det er ingen god idé. 
De tre brente bollene ligger på noen salatblader med noen biter agurk, tomat og paprika rundt. 
Det er et trist syn og smaker like ille som det ser ut. 
Tørre fiskekaker med brent smak hører ingen sted hjemme. 

Tregfiser 

– 
Ja, det var den flasken, sier spisefølget. 
Vi har bestilt en flaske Capcanes Mas Picosa 2015 fra Catalonia i Spania, en frisk og fruktig rødvin Elias har ganget med nesten 3,4 av polprisen. 
Det er drøyt på et sted som dette. 
Nå har det gått over en time siden forretten ankom bordet og mange andre gjester som har bestilt etter oss, får servert mat. 
Du får ikke stamgjester på den måten. 

– Tror du de har glemt bestillingen vår? spør spisefølget. 
Servitøren kommer og beklager at ting tar tid. 
De er tydeligvis underbemannet på kjøkkenet også. 
Et kvarter senere ankommer endelig maten. 

Angtrekått 

Den beste av de to hovedrettene er uten tvil entrecôte. 
Kjøttstykket er fint stekt, mørt og smaksrikt. 
Tilbehøret består av gode og spretne grønne asparges som er passe varmebehandlet. 
Nå knaser de i munnen og gir en lett bitter og nøttaktig smak til kjøttet. 
Soppsausen er fyldig og godt krydret med flere biter av champignon. 
De kokte potetene til er fine til å mose for å få meg seg all sausen. 

Småseigt lam 

– 
Mye mat, men denne var på langt nær like god, sier spisefølget. 
Lammekotelettene smaker veldig lite, er hele fire i antall, men er småseige og lite krydret. 
De samme potetene og soppsausen følger også med til denne kjøttretten, men her burde man heller hatt en deilig rosmarinsjy og klassiske fløtegratinerte poteter til. 
Kokken har også slengt på en tomat, en overkokt bit brokkoli, myke pastinakkchips og en fullstendig malplassert bit paprika. 

Fin avslutning 

Elias har hele ni ulike desserter å velge mellom om man er søtsugen. 
Det er skikkelig gøy at de har både karamellpudding, solbærpai, hjemmelaget eplekake og trollkrem på menyen. 

– 
En haug av restauranter i Oslo kjører på med kjedelig pannacotta og crème brûlée, men sats heller på gode, norske alternativer. 
Hva med en saftig bløtkake? 
Få ting er norskere enn det, mener spisefølget. 

Det tar tid å få dessertene og når søtsakene endelig kommer, har de glemt den ene. 
Vi orker ikke vente på den og sier ingenting til servitøren. 
Vi bestiller heller regningen mens vi deler den friske og passe søte desserten laget på tyttebær, sukker og piskede eggehviter. 

– 
De har tatt med begge dessertene på regningen, sier spisefølget, som synes 284 kr for entrecôte og 269 for kotelettene er i overkant dyrt på dette stedet. 
Elias Mat & Sånt byr på kun mat som er sånn passe. 

Elias Mat & Sånt 

Adresse: Kristian Augusts gt. 
14. Tlf. 
22202221. matogsånt.no 

Hva vi spiste: 
Klippfiskboller, lammekoteletter, entrecôte, trollkrem og 

Hva det koster: 
Småretter: 104–134 kr. Hovedretter koster fra 184–284 kr. Dessert 89–129 kr. 

Hvem passer det for: 
Par og små grupper i alle aldre. 

Vegetarretter: 
Byggrisotto og veganburger laget med økologiske kikerter og mais. 

Lydnivå: 
Dempet og behagelig. 

Innsidetips: 
Spisestedet har flere spill om samtalen går tregt rundt bordet. 

Innholdsrik meny 

Hyggelig lokale 

Sentral beliggenhet 

Verdi for pengene: 
3 

16 av 30 poeng 

Bedre valg i nærheten: 
