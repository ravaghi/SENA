Ren, rå rockenostalgi
Grip tak i Marshall-stacket, og ta den fete lyden med ut. 

Pluss: 
Den oser av rock'n roll spirit. 
Og lyden matcher utseendet helt perfekt. 

Minus: 
Stereobildet er ikke overbevisende. 
Men hvem bryr seg om det når musikken spiller. 

Det er ren, rå rockenostalgi over hele linjen. 
Fronten er i samme stoff som de fullvoksne forsterkerne, og logoen og skinnbekledningen er som tatt rett ut av turnébussen. 
En gitarreim sikrer et godt grep om varene. 
Selv om den nok vil tåle at du uheldigvis skulle miste den. 

Marshall Kilburn er ikke laget for hjemlige hyggestunder med stille musikk og en kopp te. 
Den er skapt til en guttekveld i hagen med øl og whisky. 
Den er solid og lever helt opp til rollen som lærkledd basskonge. 
Og så kan den for øvrig spille umenneskelig høyt. 
Du er nesten sikker på at naboene kommer og klager. 
Men det gjør ikke noe, for du kan bare se at de beveger leppene, men ikke høre hva de sier! 

Marshall Kilburn er ikke den største eller tyngste i testen, men den er til gjengjeld forholdsvis rimelig, og den gir umenneskelig mye "rock for the buck". 

Pris: 2.200 kr 
