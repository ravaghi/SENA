Quatuor Ebene: «Fiction»
(Virgin Classics / EMI) 

Strykekvartett som slår gnister. 

Den franske strykekvartetten Quatuor Ebene har vunnet priser og gode kritikker for sine innspillinger av fransk strykemusikk. 
Her begir kvartetten seg i kast med jazzlåter, filmmusikk og spenstige coverversjoner som Beatles-klassikeren «Come Together». 

Kvartettens utøvere er drevne jazzmusikere og improvisatører og får dette prosjektet til å ta av. 
Med intelligente og smakfulle arrangementer, samt gjestende vokalister som Stacey Kent og Luz Casal er dette en utgivelse som balanserer fint mellom krevende lytting og deilig henførelse. 
Sjelden har kombinasjonen klassisk, jazz og strykere vært mer vellykket. 

BESTE LÅT: 
«Footprints» 
