Tone Lise Moberg:«Looking On» 

(Norcd/Musikkoperatørene) 

Et kledelig tilbakelent uttrykk. 

Med en dyp, velavrundet stemme og melodiske arrangementer skaper Tone Lise Moberg og hennes medmusikere et lydbilde det er behagelig å være i. 
Repertoaret er originalt sammensatt, med nye versjoner av eldgamle låter som «Bye Bye Blackbird» sammen med låter av vokalistkollega Norma Winstone og egne komposisjoner. 

Stilistisk ligger musikken i grenselandet mellom 80-tallsfusion og midnattsrolig akustisk jazz. 
Det er kompetent og stilfullt utført av sanger og bandet, med Stein Inge Brækhus, trommer, Torbjørn Hillersøy, bass, Eivind Austad på tangenter og Snorre Farstad, trumpet. 
Men det kan også bli litt for neddempet og søvndyssende, litt mer motstand hadde hevet totalinntrykket. 
