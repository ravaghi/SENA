Faith Evans:«The First Lady» 

(Kopikontrollert) (Capitol / EMI) 

Ikke helt førstedame, likevel. 

Men vi snakker tross alt om enken etter The Notorious B.I.G., så førstedametittelen er for så vidt på sin plass likevel. 
Faith Evans har derimot på langt nær gitt ut et strålende soulalbum, snarere en jevnt god, velprodusert og velsunget plate. 
Evans har nemlig akkurat så mye røyk i stemmen at hun skiller seg ut («Until You Came»). 

Tekstmessig har hun lite på hjertet - her går det i halvlunkne meldinger til kjæresten eller eks'en - men Evans har et sterkt forhold til klassisk soul («Again», «I Don't Need It»), noe som kler stemmen hennes perfekt så lenge produksjonen er så sober som den er her. 

Et finfint album, men langt fra oppsiktsvekkende. 
