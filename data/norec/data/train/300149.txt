Rusk i Kylies hitmaskineri
Reddes av gode hjelpere. 

|||ALBUM: 
Den vevre popfeen Kylie Minogue er tilbake, nå som beskytter av kjærligheten i Afrodites skikkelse. 
Pompøsiteten faller imidlertid kjapt på stengrunn når lite guddommelighet manifesterer seg i «Aphrodite». 

Førstesingelen «All The Lovers» - med sin svært så betagende synthflyt - fester seg riktignok lett, og enkeltspor fordelt utover de knapt 45 minuttene føyer seg også inn i hitbasen, men uten å gjøre all verden ut av seg. 

En økende følelse av utilnærmelighet forkludrer det som burde vært en fest av fjærlett pustevokal, pumpende bass og glossy gladdisco. 

Mistanken om rusk i hitmaskineriet bekreftes av «Looking For An Angel», en katastrofal variant over noe Eurythmics gjorde mye bedre. 

Kylie redder «Aphrodite» fra avgrunnen ved hjelp av gode hjelpere og sterk produksjon - men hun må trå forsiktig nå, skal hun unngå fritt fall. 
