Smørsangeren
Han har en flott, sjelfull stemme. 
Ingen tvil om det. 
Egil Eldøen frontet Lava, og hadde også en vellykket karrière på 80-tallet som soloartist. 
Låter fra den tiden er samlet på «The best of me». 

Det høres ikke særlig bra ut på gjenhøret med duetten med Anita Skorgan på «We'll make it». 
Både der og på mange av de andre låtene hører vi at 80-tallets produksjon ikke har tålt tidens tann. 
Albumet har to nye låter. 
«Loutro bay» er best av disse to, uten at det er særlig grunn til å juble. 
De gamle låtene er minst like kjedelige og lite spennende som da de ble utgitt. 
