Roots Manuva:«Awfully Deep» 

(Big Dada) 

Dub-glad brite med gatekontakt. 

Roots Manuva (Rodney Smith) har en helt spesiell status i britisk hip hop, og den blir neppe lavere med «Awfully Deep». 
Som britiske hip hop'ere flest er han sosial bevisst og maler ut til dels tunge og dystre bilder om samfunnet rundt seg. 
Likevel er det mye lekenhet og - faktisk - umiddelbarhet («Too Cold» er nærmest en humoristisk pastisj på Eminem) i lydbildet, som naturlig nok domineres av en allestedsnærværende bass som ustanselig blopper i bakgrunnen. 
Smith har et perfekt sløyt stemmeleie og en enkelhet i tilnærmingen til sin dub-baserte, svært rytmiske hip hop som burde borge for gode konsert- og danseopplevelser til sommeren. 
Move Ya Loin! 
