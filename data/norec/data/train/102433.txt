Plateanmeldelse:Emmylou Harris & Rodney Crowell - «Old Yellow Moon» 

Abdiserende countrydronning? 

ALBUM: 
COUNTRY Emmylou Harris & Rodney Crowell «Old Yellow Moon» (Nonesuch/Warner) 

Emmylou med Crowell, produsert av Brian Ahern, med gjesteopptreden av blant andre James Burton, innebærer praktisk talt en ny vår for førstnevntes «Hot Band» fra syttitallet. 

Men lite er som før, og hovedproblemet er Harris selv. 
Undertegnede har alltid oppfattet den kontrollerte ynden hennes som en smule distansert. 
Best i kontrast til røffere røster - som Crowells. 
Men her høres hun jammen sliten ut. 
Tungpustet, noen steder. 

Resultatet er noe så oppsiktsvekkende som et vellaget, ordinært countryalbum der Rodney Crowell gjør større inntrykk enn Emmylou Harris - som vokalist. 

BESTE LÅT: 
«Open Season 
On My Heart» 
