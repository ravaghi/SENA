Multicom Elitegroup 330
En bredskjerms bærbar med innebygd TV-tuner til en svært så folkelig pris - det får du i denne Celeron M-baserte maskinen. 
Men det er ikke bare idyll 

Multicom-maskinen Elitegroup 600 som vi testet tidligere i høst var en kraftpakke som skulle kunne tilfredsstille både spillere, surfere og sofaslitere. 
Prisen for herligheten var deretter, den havnet i 15 000 kroners klassen. 

LES OGSÅ: 

Dagens modell henvender seg til de som ikke har det samme kravet til grafisk ytelse og prosessorkraft, men flere av godbitene er fremdeles på plass. 

Bredskjermen på 15,4 tommer er på plass, og den har ikke kontrastbelegg, heldigvis, vil mange si, men oppløsningen er den samme. 

TV-tuner er innebygd her også, og fjernkontroll følger med. 

Men prosessorkraft og grafikkytelse er ikke på samme nivå, her brukes en Celeron M og integrert grafikk fra SiS, med opptil 64 MB delt minne. 
Tunge spill er altså bare å glemme. 

Spesifikasjoner 

Intel Celeron M 380 1600 15,4-tommers skjerm 1280 x 800 512 MB DDR333-minne 60 GB harddisk (5400 rpm) 
SiS 661GX 
Real256E grafikk opptil 64MB delt minne 54 mbps (b/g) trådløst nettverk 4x USB, lyd inn/ut 10/100 Mbit LAN, modem TV-kort Vekt: 2,85 kilo Dimensjoner (B/D/H): 355 x 273 x 40 mm Pris m. fjernkontroll: 7 195,- kroner inkl. mva 

Se flere spesifikasjoner her 

Dette er altså en maskin spesifisert med en moderat ytelse, men tilstrekkelig for de bruksområdene den er påtenkt. 
Den er klar for hjemmekontor og surfing, enkel bildebehandling og musikkbruk pluss TV-titting, opptak og redigering av videoopptak. 

Ekstra finesser som Bluetooth og FireWire er fraværende, det er heller ikke noen kortplass for PCMCIA/Cardbus tilleggskort. 
Du må nøye deg med de 4 USB-portene og IR-porten for komunikasjon og tilleggsutstyr. 

På baksiden er det VGA-tilkobling for ekstern skjerm og S-Video, lydtilkoblinger, nettverk, modem og antenne/kabelkontakt til den innebygde TV-tuneren. 

Konstruksjon 

Maskinen har et rent design uten unødvendig krimskrams og virker lett i forhold til størrelsen. 
Den virker svært stabil i konstruksjonen, det er omtrent ingen fleks i selve hovedenheten. 
Lokket er derimot ganske tynt, og presser du på baksiden forplanter trykket seg fort til skjermen som blir psykedelisk. 

Hengslingen er fast og fin uten knirking og virker robust. 
I motsetning til storebroren har maskinen den vanlige pinne-bryteren som slår av skjermen når du lukker den. 
Derfor går den ikke i dvale om du nesten lukker skjermen for å skjule skjermen eller få bedre utsyn ut over skrivebordet. 

Selve skjermen byr på det man kan vente fra rimelige LCD-skjermer. 
Den er rimelig rask i responsen slik at DVD og TV ikke er noe problem. 
Derimot er betraktningsvinkelen beskjeden, og du må se temmelig rett på vertikalt for å unngå vesentlige fargeforandringer. 
Fra siden er betraktningsvinkelen mye større. 

Tastaturet er helt ok å skrive på, tastene er definerte og passe støysvake. 
Plasseringen av tegn, kommando og navigasjonstaster er ikke etter vår favorittlayout, men dette er en smaks- og vanesak. 

Styreflaten er grei og bredformatet passer til skjermen, men plasseringen av knappene på sidene i stedet for på under- eller oversiden er uvant. 
Man må øve inn en annerledes håndstilling for klilkk-og-dra, når pekefingeren holder knappen nede og langfingeren beveger seg på platen. 
Alternativt kan man bruke begge hender... 

Hurtigtastene ved sidan av strømbryteren slår på det trådløse nettverket og starter epostleser og nettleser. 

Grei ytelse 

Ytelsen er ikke i racerklassen, men det er heller ikke å forvente i denne prisklassen hvor Celeron M står for leveransen. 
Men det er godt nok til bruksområdet for denne maskinkonfigurasjonen. 

3D-ytelsen er ikke noe å skrive hjem om, som vi var inne på innledningsvis. 
Å teste spill på denne maskinen er meningsløst, det vil den aldri kunne kjøre med noe som ligner akseptabel ytelse likevel. 

Støy og batterilevetid 

Maskinen er ikke av de mest støysvake bærbare vi har vært borti. 
Viftene kjører rett som det er også uten belastning i form av tunge programmer. 
Den til tider litt plagsom, siden karakteren på støyen ikke er er "ren" men har et tydelig innslag av høyfrekvente toner. 

Batterilevetiden målte vi til 93 minutter, som er greit, men ikke imponerende på en maskin som har kjernekomponenter med moderat ytelse. 

Konklusjon 

Maskinen er ganske rimelig, har bredskjerm og TV-kort. 
Dermed er det en glimrende maskin på barneværelset eller til hjemmekontor. 
Som studentPC er den også utmerket, TV-oppsettet fungerte utmerket. 

Prisen er uten operativsystem 
