Machine Head:«Unto The Locust» 

(Roadrunner / Warner) 

Fem av syv innertiere, ikke dårlig. 

Dette er California-gjengens syvende plate og helt oppe blant de ypperste. 
Dessverre mangler de to siste thrash-stampende kuttene mye av den fandenivoldske dynamikken på de fem første. 

Men der er da også Machine Head i halsbrekkende form, ledet av en ilterintens og hissig Robb Flynn som bruker alle valører av stemmen, fra pusekatt til sulten løve. 
Her briljerer gutta med monumentale thrash-riff, atmosfæriske overganger og gnistrende gitarsoli i låter som spretter hastig av gårde i alle retninger, men som alltid finner tilbake til utgangspunktet. 

Det finnes ikke ett eneste dødpunkt på de fem første låtene her. 

BESTE LÅT: 
«Darkness Within» 
