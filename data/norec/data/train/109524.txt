Aasmund Nordstoga:«Ein visefugg» 

(Warner Music) 

Ikke så veldig langt unna broder Odd. 

Den største bragden ved denne platen er vel strengt tatt hvordan Aasmund Nordstoga og arrangørene/produsentene Jørund Fluge Samuelsen og John Vinge makter å omskape en gammel kulturarv til å bli en helt naturlig del av enhver nordmanns kulturelle ballast - du visste det bare ikke før du hørte versjonene på denne platen. 
«Ein visefugg» trigger nettopp denne latente fellesarven, og bringer den frem i lyset. 
Nordstoga har en varm og fin stemme der han gir både høystemte og burleske historier liv med sprelske, vakre arrangement, enten det er folketoner, gammeldans eller rene viser. 
Nordstoga-familien er med denne platen virkelig i ferd med å bli symbolet på det rotnorske, uten å være traust. 

ANBEFALTE KJØP: 
«Det er meg det samme hvor jeg havner når jeg dør», «Du sier du vil (det tror jeg)», «Mannen og kjerringa», «Ballade om en munk» og «Gatefeiersang». 
