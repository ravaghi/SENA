Lagde Hagfors-album på «dugnad»
Ti låter, ti produsenter. 
Det er bare delvis vellykket. 

ALBUM: 
Det er gjort før, men veldig utbredt er det ikke. 
Martin Hagfors villle gjøre noe annerledes, etter 18 album med Home Groan, HGH og ganske ferske Meg og kammeraten min (i praksis HGH for barn). 

Håndplukket 
Han ga ti håndplukkede produsenter frie tøyler. 
Det må jo bli sprikende, men faktisk ikke sprikende nok. 

For sjøl om jeg på den ene siden kunne ønsket meg et mer helhetlig uttrykk, kunne jeg også tenkt meg enda mer variasjon — som igjen ville avspeilet produsentenes ståsted. 
Med så mange kokker, kunne mangfoldet vært større. 

Eksperimentelt 
Det starter ganske eksperimentelt, med Anne Lise Frøkedals elektronikaflørt, Knut Reiersruds (og Hagfors') luftige gitarkomp (samt et par mer eksotiske strengeinstrumenter) og en «småskummel» produksjon signert Erlend Mokkelbost (JR Ewing/Montée). 

«You've Been Replaced», produsert av Cato «Salsa» Thomassen (med «himmelsk» harmonisang ved Thea Glenton Raknes), er lett countryfisert, mens Nikolai Hængsle Eilertsen (BigBang) kiler sin låt med Calfornia-vibber. 
De to siste er blant høydepunktene på albumet. 

Nakent Morten Qvenild (Susanna & The Magical Orchestra m.m.) har valgt en naken og nedstrippet tilnærming, med tangenter, programmering/lyder og perkusjon, mens Knut Schreiner har tatt Hagfors i en fengende, lett psykedelisk, nostalgisk popretning på «Easy Come & Easy Go». 

Toppet med en herlig gitarsolo er dette albumets soleklare høydepunkt. 
Måtte det gi ham mange produsentjobber! 

Støy Jenny Hval og Susanna sverger til svevende elektronika light, sistnevnte i en balladesetting, mens Anders Tjore (Montée) er nærmere poputtrykket - men avslutter med støy. 

Låtene, da? 
Hagfors har skrevet for en rekke artister i tillegg til seg sjøl, og dette mestrer han. 
Alltid! 

Samtidig beviser han at han i realiteten kan synge hva som helst - og komme ut av det som Martin Hagfors. 

Likevel er dette ikke så mye mer enn et ok eksperiment. 
