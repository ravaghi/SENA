«Faith No More-aktige refrenger og halsbrekkende taktskifter»
Tøylesløs galskap er deres varemerke. 

|||ALBUM: 
Det faller kanskje på sin egen urimelighet å kalle The Dillinger Escape Plan for retningsløse, all den tid gjengens varemerke er tøylesløs galskap og en stadig tilstedeværende følelse av alt kan skje. 

Forgjengeren «Ire Works» var nettopp det, et gnistrende verk der fantastiske melodier avløste det ene rabiate øyeblikket etter det andre. 

«Option Paralysis» sliter litt med å etterkomme denne fortreffeligheten. 

Ikke fordi den er mindre temperamentsfull, men villskapen i hardcore-elementene treffer ikke like godt denne gangen. 
Dette er hovedsakelig et problem i starten av platen. 

Når vi kommer til «Widower» begynner gjengens gode nese for dynamikk og kontraster å våkne til liv igjen. 

Derfra og ut er det mer eller mindre velstand hvor man kastes mellom Faith No More-aktige refrenger og halsbrekkende taktskifter, og mystiske «Parasitic Twins» setter et messende punktum. 
