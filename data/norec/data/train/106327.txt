Åge Sten Nilsen:«Wolf And Butterfly» 

(MUDI) 

Nyutgivelse av WigWam-vokalistens seks år gamle debut. 

Den gangen kalte han seg kun g-sten, men både Åge Sten Nilsen og apparatet rundt ham føler nok at platen gikk skammelig fort i glemmeboken den gangen for seks år siden. 
Derfor har han gått i studio - med samme produsent som sist, Freddy Holm - og spilt inn platen på nytt. 
Kun en låt er ny, den lett vestkystflørtende åpningen «Don't Feed The Broken Hearted» - mens resten av platen avslører et sterkere gitarbasert materiale som så absolutt burde appellere til alle med sans for voksen og moden popmusikk med basis i melodiøs britisk pop mellom Beatles og Bowie. 
Åge Sten Nilsen synger godt og kontrollert, atskillig nærmere Grant Lee Phillips og Bono enn slik han fremstår som vokalist i WigWam. 
«Wolf And Butterfly» er på alle måter et solid stykke pophåndverk. 

ANBEFALTE KJØP: 
«Don't Feed The Broken Hearted», «My True Colors» og «Wolf & Butterfly». 
