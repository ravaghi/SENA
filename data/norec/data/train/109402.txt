Plateanmeldelse:Icona Pop - «This Is ... Icona Pop» 

Megapop i megadoser. 

ALBUM: 
POP Icona Pop «This Is ... Icona Pop» (Warner) Nordmenn elsker svensk pop, så hvorfor fjorårets elektromonster «I Love It» - en Topp 3-hit i halve Vesten, nummer én i UK og syv i USA - ikke slo an her er et mysterium. 

Og en skandale. 

Duoens internasjonale debutalbum er 11 låter smidd over samme lest, i så stor grad at uttrykket fremstår noe monomant. 
Så hysterisk melodisk og rockeharry som bare broderfolket kan tillate seg; det låter som Max Martin på Duracell, frontet av rampejenter i konstant «Fucking Åmål»-modus. 

Selv en ballade som «Just Another Night» føles bolete. 
Icona Pop får Avicii til å fremstå subtil. 

Platen er ofte berusende, men aldri bedre enn debutsingelen var - selv om avsluttende «Then We Kiss» kommer nær. 

BESTE LÅT: 
«I Love It» 
