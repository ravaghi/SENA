Plateanmeldelse:Earl Sweatshirt 
- «Doris» 

Trøya tøyer grenser. 

Den yngste rapperen i Odd Future-kollektivet ble en kultfigur allerede som 16-åring. 

Da debutmikstapen «Earl» (2010) ble for hard kost for moren, sendte hun sønnen like så godt i eksil på Samoa. 
Nettet gikk av hengslene og «Free Earl» ble en greie man skrek på fest. 

Etter å ha dukket opp sporadisk det siste året debuterer Thebe Kgositsile, som han egentlig heter, offisielt, med et album dedikert til bestemor. 

Gutten har en sjelden kombinasjon av psykisk gripende utlevering og et OCD-oppheng i komplekse rimstrukturer. 
Dunkel og dronete estetikk, men mer filmatisk driv og glattere finish. 

Dette er leddet mellom Frank Oceans «Channel Orange» og resten av Odd Future-utgivelsene - en av de mest absorberende fra LA-kollektivet hittil. 

BESTE LÅT: 
«Centurion» 
