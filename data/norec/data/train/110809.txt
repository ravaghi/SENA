Fyrig fransk med brodd
«FRUSTRERT FRANSK FRUE». 

Deneuve! 
Depardieu! 
Klassekamp! 
Snobbete borgerskap! 
Karakterer som bryter ut i diktlesning og sang og dramaturgisk klimaks på overdådige ostemarkeder. 
Jo da, «Frustrert fransk frue» er full av ingredienser som vil fremkalle vann i munnen på selv moderat frankofile. 

En komedie, som låner sikkert fra både folkelige farser og sitcoms og fra Almodóvars fyrrige tidlige mesterverk. 
Klasse- og familieforviklingene står i kø i direktørhusstanden Pujol da paraplyfabrikkens beinharde fagforening truer med streik og tar sjefen sjøl som gissel. 
Det fremkaller slag på den arrogante bedriftslederen og inn fra siden blir kommer kona til unnsetning, fremragende portrettert av Deneuvue. 
Hun har leder- og forhandlingsegenskaper mannen bare kan drømme om - i tillegg til en rekke skjeletter i skapet. 

Regissør Ozon klarer å kombinere lettlivethet med politisk brodd på imponerende vis. 
Det er for eksempel lett å irritere seg over det noe karikerte portrettet av den stokk konservative direktøren - men via reelle nyhetsinnslag (Handlingen foregår i 1977) går det opp for oss at holdningene hans kanskje ikke er fullstendig aparte likevel. 
Intelligent og frodig fransk underholdning på sitt beste! 

ØYSTEIN DAVID JOHANSEN 
