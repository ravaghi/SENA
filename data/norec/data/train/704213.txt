Vel verd å plukke fram igjen
Dette er sanger spilt av Øyvind Svele mellom 1994 og 2002, viser av singer/songwriter-typen. 
Vi aner Neil Young her og der. 
Noe ble gitt ut på et italiensk plateselskap i 1999, andre låter er blitt liggende inntil nå. 
Mye er gjort hjemme foran pc-en, og hjemmeopptak har sine begrensinger når det kommer til nyanser i lydbildet. 
Samtidig er Stavanger-musikeren en perfeksjonist når det gjelder arbeidet, og lyden er egentlig overraskende god. 
Det skader ikke at en rekke dyktige folk deltar underveis, inkludert Thomas Dybdahl, Espen Noreger og Stian Tønnesen. 

Med unntak av David Grays "Twilight" har Svele skrevet låtene selv. 
Det bør han absolutt ikke stoppe med, selv om fotointeressen spiser tid. 
Jevnt bra, pluss et par skikkelige perler. 

Beste spor: 
"Happy pretender", "Roses", "Country home". 
