Bronco Busters:«Pulse Racing» 

(Big Dipper) 

Sans for søte melodier, men savner sting. 

Jentetrioen i Bronco Busters har teften for søte melodier blandet med rufsete gitarattakk, men låter likevel forbausende flatt på «Pulse Racing». 
Garasjeholdningen til Bronco Busters skulle tilsi et uttrykk à la The Donnas, men ender dessverre nærmere Tuesday Girls. 
Til tross for fint utmeislede vokalharmonier og enkelte pågående poppønk-gitarer, låter «Pulse Racing» som en plate fullstendig uten overskudd og energi, hvilket er himmelropende ironisk når trioen opererer i en pr. definisjon energisk genre. 
Dette er sjarmerende kun i to minutter og tjueto sekunder - «Gotta Go»! 
