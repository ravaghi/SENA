Bright Eyes:«The People's Key» 

(Saddle Creek/Universal) 

Indiepopens Donovan. 
Dette er hans «Cosmic Wheels». 
Fremskritt. 
Drittpratdetektoren simpelthen koker og kortslutter av overbelastning i møte med Conor «Bright Eyes» Oberst (er han blitt en rasta nå, eller er det bare nok en «fase»?). 
Et godt ordforråd og oppmerksomhetsbehov gjør ingen «poet», dessverre. 

Men den skjelvende, gråtkvalte stemmen holdes bedre i sjakk. 
Og med «The People's Key» har han faktisk tatt seg bryet med å ferdigstille et album. 
Dette er ikke, slik Bright Eyesplater pleier å være, kun en samling slarkete innfall, en haug uutviklede halvsanger. 

Hans mest lyttervennlige, varierte langspiller, og mer pop enn folk og country. 
Sistelåten kunne vært U2. 
Fremskritt kan være så mangt. 

BESTE LÅT: 
«One For You, One For 

MORTEN STÅLE NILSEN 
