Albumanmeldelse:Dunderbeist - «Songs Of The Buried» 

Død og fordervelse fra Hedmarken. 

ALBUM: 
METAL (Indie Recordings) Når sant skal sies låt det bokstavelig talt mer originalt da Dunderbeist brukte hedmarksdialekt på en konseptplate om en øksemorder (fjorårets «Dunderbeist»), men mørke og smått pompøse sanger om død og fordervelse på engelsk funker, det også. 

«Songs Of The Buried» har blitt et temmelig massivt album, ikke like umiddelbart tilgjengelig som tidligere, men derimot enda mer imponerende intenst i sitt raseri. 
Tempoet er skrudd opp og lydbildet ofte så ugjennomtrengelig rifftungt at melodiene tidvis forsvinner eller overskygges. 
Men til tross for dette og en svært hyppig utgivelsesfrekvens, er det fremdeles et sjeldent aggressivt hugg over hedmarkingene som burde vekke oppsikt også utenfor mjøsområdene. 

BESTE LÅT: 
«Four Of The Seven» 

STEIN ØSTBØ 
