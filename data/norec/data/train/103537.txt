Tomasz Stanko «Suspended Night»
(ECM Records) 

Polske Tomasz Stanko og italienske Enrico Rava har vært forgrunnsskikkelser i europeisk jazzliv siden 1960-tallet. 
Begge har hatt en nær tilknytning til ECM og er nå aktuelle med hvert sitt lag med yngre musikere. 
Stankos kvartett byr på lavmælt, men overraskende leken musikk. 

Hovedverket er suiten «Suspended Variations», som like gjerne kan nytes som 10 atskilte låter. 
Samspillet er lydhørt og demokratisk. 
Rava, som ofte får æren for egenhendig å ha satt italiensk jazz på verdenskartet, er nå tilbake på ECM etter 17 år. 
Bortsett fra standardlåten «Easy Living» er alle låtene signert Rava. 

Det er stor variasjon i klanglig uttrykk så vel som melodisk materiale. 
Sammenlignet med Stanko-kvartetten virker ensembleklangen her fyldigere, ikke minst på grunn av at kvartetten er forøkt med trombone, som gir en kraftig og fyldig messinglyd. 
Pianistens rike orkestreringer bidrar også til et mektig uttrykk. 
En deilig konfektbit av en jazzplate! 

CARL PETTER OPSAHL 
