WE: «That's Why (You're So Fine)» (låt)
(Nun/Sonet) 

Landets ypperste kosmiske rockere returnerer med massiv sommersang. 

WE-vokalist Thomas Felberg er ikke bare en rockromantiker av rang, han er også musikkjournalist. 
Derfor gjør han like godt referansejobben selv, i presseskrivet, og beskriver «That's Why (You're So Fine)» som en miks av Led Zeppelin og Cheap Trick. 

Og det er ikke korrekt bare med tanke på stilarten; låten er av et kaliber begge ovennevnte band ville vedkjent seg. 
Den har Zeppelins sultne riffkraft og Cheap Tricks blanke lydpuss og smektende glamkoring. 

Dette er WE på sitt mest melodiøse, uten at de mister så mye som et gram av sin tyngde. 
En særdeles lovende forsmak på den kommende oppfølgeren til #1-albumet «Smugglers». 

THOMAS TALSETH 
