Gamle rockehelter leverer igjen
En av historiens største rockeband, Aerosmith er ute med sitt først studioalbum med nytt materiale på 11 år – og denne gjengen vet hvordan man skal rocke! 

Standarden settes fra første stund med fullt trøkk, tunge riff og gitarsoloer. 
Deretter strømmer det på av fete låter. 
Aerosmith er mest kjent for sine power-ballader med blant annet "I Don’t Want To Miss A Thing". 

Det kommer derfor ikke som noe sjokk at det også er noen å finne på dette albumet. 
Ingen av dem når opp til forgjengeren, men "We All Fall Down" er både mektig og flott arrangert. 

De gamle rockerne har også bevegd seg innom country og gjør en ballade sammen med Carrie Underwood. 
Ikke dem beste låten på plata, men den skaper en fin variasjon. 
En morsom overraskelse er at Johnny Depp er med å korer på den tunge låten "Freedom Fighter". 

Aerosmith går over all forventing. 
De har klart å lage et album som både viser deres gamle sound og røtter, men som også drar inn nye impulser og vitalitet. 
