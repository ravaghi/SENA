Kaizers' nye konsept
Redesigner oppskriften på ny single. 

||| 
LÅT: 
Philemon Arthur & The Dung var en mytisk, progressiv svensk folkgruppe som foregrep freakfolkscenen med cirka 30 år. 

Ingen rettesnor Foruten at det er en underfundig og passelig sær referanse, er den helt uegnet som noen form for musikalsk rettesnor for Kaizers Orchestras redesignede sound og kommende albumtrilogiprosjekt. 

Det er liten tvil om at Kaizers-prosjektet, til tross for en imponerende jevnhet i prestasjonene, trenger nytt idéinnhold og et eller annet nivå av revitalisering, og «Philemon Arthur & The Dung» er lovende slik sett. 

Det bombastiske skramleanslaget er naturligvis ikke borte, og Janove Ottesens intense vokale nærvær er relativt konstant. 

Moden eleganse 
Men ellers er det gledelig å registrere at det har sneket seg inn både en mer melodiøs slepenhet og et slags soulelement i grunnoppskriften. 

Og Kaizers vanligvis støyende selvsikkerhet har transformert seg til en mer moden eleganse. 

Om dette er noe særlig til hitlåt på høyde med gamle bedrifter, er høyst tvilsomt. 
Men som statement, som smakebit og som konseptintroduksjon har den sin absolutte funksjon. 
