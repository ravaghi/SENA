Margareth Berger «Lifetime Guarantee» (single)
BMG 

Idols rocke-jente Margareth Berger gir oss med singlen «Lifetime Guarantee» en smakebit på hva vi kan vente oss når debutalbumet slippes 4. oktober. 
Skal vi dømme ut fra singlen, har vi ikke så mye spennende i vente. 
Problemet er at Margareth Berger faller mellom to stoler. 
Det er ikke mainstream nok for Idol-fansen, og ikke rocka nok for de som likte Margareths Alanis Morrissette-aktige stil. 
Det er ingen tvil om at Margareth Berger er den deltageren som har beveget seg lengst vekk fra det typiske «Idol-soundet», men jeg hadde håpet på enda mindre disko-pop og trommemaskin. 
«Lifetime Guarantee» er en platt låt, som preges av hastverksarbeid. 
Og selv om Margareth har vært med på å skrive sangen, virker det som hun er puttet inn i setting hun ikke er helt komfortabel med. 

MARIT AABY VEBENSTAD 
