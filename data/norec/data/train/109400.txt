Plateanmeldelse:Sting - «The Last Ship» 

En streber svabrer dekket. 

ALBUM: FOLKPOP Sting «The Last Ship» (A&M/Universal) 
En av de årsakene til at de som hater Sting, hater Sting, er at han oppfattes som en klasseforræder. 

Han stakk tåen tilbake i sin barndoms (skips-) industrielle Newcastle på «The Soul Cages» (1991) og i selvbiografien fra 2003, og grøsset. 

Nå gjør han det igjen, i sangene fra en musikal som settes opp neste år, og igjen får man følelsen av at han løper så fort han bare kan. 
Ikke noe å si på. 
Men han kunne kanskje spart seg de affekterte «arbeiderklasse»-aksentene? 
Men greit. 
Det er musikalsk teater, dette. 

Melodiene er ikke pop, men viser, folk, kabaret og maritim raitantaitan, ofte triste og svært vakre. 
Låt-for-låt det beste albumet hans på 20 år. 

BESTE LÅT: 
«So To Speak» 

MORTEN STÅLE NILSEN 
