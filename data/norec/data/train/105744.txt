Spillanmeldelse:«The Sims 3: Drømmejobben» 

Vil du redde uskyldige mennesker ut fra branner eller jakte på spøkelser i gamle hus? 
«The Sims 3: Drømmejobben» er en morsom utvidelsespakke til Simfansen. 

Utvidelsespakkene til «The Sims 3» har så smått begynt å komme - dette er det andre i rekken. 
Spørsmålet er om den er nødvendig. 
Og er den god nok til at du vil svi av noen hundrelapper på den? 

Spillet byr på en rekke karrieremuligheter. 
Du kan bli alt fra kunstner, oppfinner, detektiv og spøkelsesjeger til brannmann, tatovør og moteekspert. 
Hva du blir, og hvordan du opererer, får betydning, både for deg og de øvrige simmene. 

Du kan for eksempel bli lege og velge mellom om du skal helbrede syke mennesker eller bruke dem kynisk som forsøkskaniner. 
En detektiv kan bruke brutale metoder for å finne sannheten, eller være granskende og diskret. 
En interiørdesigner kan vandalisere byen og gjøre innbyggerne opprørte, eller gjøre den vakker og høste heder og ære. 

Northridge: 
Yrker med stort ansvar over liv er vel ikke representert(hjernekirurg f.eks)? 
Diskuter The Sims 3: Drømmejobben her! 

Det skal godt gjøres for EA å feile når de lager utvidelsespakker. 
Dette har de gjort så mange ganger før at det nærmest må bli venstrehåndsarbeid for dem. 

Det store spørsmålet er om du trenger denne versjonen. 
Svaret er kanskje ja. 
Dette fremstår som en vesentlig mangel i «The Sims 3», jeg har i alle fall savnet å være med simmene mine på en jobb. 
Det er tross alt en vesentlig del av dagliglivet. 

EAs Sims-studio har garantert holdt tilbake denne muligheten i originalspillet, nettopp for å selge en slik utvidelsespakke senere. 
Og her er den. 
