Soulsavers:«It's Not How Far You Fall, It's The Way You Land» 

(V2 / Bonnier Amigo) 

Skremmer flere sjeler enn de redder. 

Når du hyrer inn kjellerrøsten Mark Lanegan på vokal - slik den britiske duoen Soulsavers har gjort her - vet du at det kommer mørke og gjerne truende saker ut av høyttalerne. 
Dysterheten understrekes i både platetittel og et Charles Bukowski-sitat på innercoveret, men dessverre klarer ikke Soulsavers ofte nok å skape andre stemninger enn stilisert nedstemthet, noe også Lanegans monotone stemme må sin del av skylden for. 
Heller ikke coverversjoner av Rolling Stones og Josh Hadens nært beslektede Spain er vellykket, men Neil Youngs «Through My Sails» fremstår iallfall som noe annet og bedre enn resten av denne kjølige oppvisningen i rock noir. 

ANBEFALTE KJØP: 
«Revival», «Through My Sails» og «Kingdoms Of Rain». 
