Alle veier fører hit
TV-serie med bl.a. Kevin McKidd, Ray Stevenson, Ciaran Hinds, Polly Walker. 

«Rome» foreligger på DVD omtrent samtidig som serien begynner å gå på TVNorge. 
Dette begynner å bli reglen mer enn unntaket når det gjelder mange av TV-seriene fra HBO, noe som har gitt dem et helt særegent DVD-publikum. 
Vi er altså i det gamle Roma under Cæsars regjeringstid og følger to soldater, Lucius Vorenus og Titus Pullo, og deres familier. 

Serien er storlagen og påkostet, men all pynten overskygger litt det menneskelige dramaet, som ellers er drivkraften i andre HBO-serier som «Sopranos» og «Six Feet Under». 
Det er flust med bonus: åtte kommentarspor, diverse foto- og persongallerier, minidokumentarer samt et lite hefte. 
