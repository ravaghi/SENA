Torun Eriksen:«Passage» 

(Jazzland/Universal) 

Deilig vårmusikk. 

Det er et deilig tilbakelent uttrykk på Torun Eriksens tredje utgivelse. 
Hennes stemme er god å lytte til. 
Den er upretensiøs og liketil, men overbevisende og med mye å fortelle. 

Bandet er velsmurt og arrangementene helstøpte, med akkurat passe variasjon. 
Særlig er David Wallumrøds tangenter og Kjetil Dallands akustiske gitar viktige ingredienser. 
Håkon Kornstad fyrer opp med sax på et par låter og gir kledelig temperatur. 
Dessuten har hun med noen veldig fine låter denne gangen, fra den lett brasilianske tittelmelodien til den jazza balladen «Umbrella Song». 
Et ypperlig soundtrack til våren. 

BESTE LÅT: 
«Passage from the past» 
