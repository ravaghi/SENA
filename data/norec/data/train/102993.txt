Nick Lowe:«The Old Magic» 

(Proper / Cosmos) 

Uovertruffen stil, på stedet hvil. 

OK. 
«The Old Magic» - Nick Lowes femte strake triumf i den modne «Thamesside-soul» perioden hans - inneholder et par semiklassikere færre enn, la oss si, «The Convincer» (2001). 
Omslaget er dessuten ikke så veldig fint. 

Men. 
Vittigere og mer fornemt bittersøt musikk for voksne enn dette lages ikke i 2011. 
Han blir stadig en bedre sanger også. 
Den gamle kynikerens piper er nå fulle av noe som bare kan kalles «soul». 

«The Old Magic» lener seg så sterkt på forgjengerne at den i og for seg kunne ha vært byttet ut med hvilken som helst av dem. 
Det er overhodet ingen utvikling å spore. 
Men søren heller. 

BESTE LÅT: 
«I Read A Lot» 

MORTEN STÅLE NILSEN 
