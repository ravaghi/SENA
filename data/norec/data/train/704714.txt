Klassisk Lara i ny drakt
Lara Croft er spillhistoriens mest vellykka dame, og ti år etter debuten tar hun seg igjen godt ut. 

Lara har vært litt herja i en del spill, men i denne siste utgaven, som er basert på det første spillet, men ikke en ren kopi, er hun sprek og livlig og absolutt verdt å bruke penger på igjen. 

I hvert fall PS2-utgaven, som jeg har testet. 

Ypperlige kontroller, bedre grafikk enn noen gang før (ja, også Lara selv) og passe vanskelige pusleoppgaver vil gi fans av serien troen på den tilbake. 
Jeg er ingen plattformspilltilhenger, men selv jeg kan holde ut dette en stund. 
Peru og Egypt vil være kjente arenaer for folk som kjenner serien godt, og de vil kjenne igjen eventyrets handling også, men den får du ikke her. 

Dinosauren er med. 

Lara Croft er et finfint kvinnfolk, og selv om jeg ville foretrekke at hun kverket skurker fremfor sjeldne dyrearter, må jeg innrømme at dette er struttende godt. 
Folkene som står bak de rekordtrege hjemmesidene på nettet bør skytes. 
Vi får håpe Lara selv ser det. 
