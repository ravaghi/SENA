NetgearOn networks Powerline 200 

Nettverk over strømnett - er det et blitt et brukbart alternativ? 

Det skjer en voldsom utvikling på trådløst nett, både for nettverksdekning i hjem og på arbeidsplass. 
Dessuten blir trådløs internettilgang via LTE/4G også tatt i bruk i stadig større omfang. 

En gang i tiden var det også snakk om å levere internettilgang via strømkablene, men det ble det tydeligvis ikke noe av. 

Men en lokal nettverksforbindelse via strømkablene i huset eller leiligheten er fullt mulig. 
Produkter som tilbyr dette har vært i salg i mange år, og nye produkter dukker opp fortsatt. 

Vi har testet en løsning fra On networks, som er en svært rimelig serie produkter fra Netgear. 

Hva er vitsen? 

Nettverk over strømkablene har noen fordeler framfor både vanlig kablet og trådløst nett. 
Du slipper å strekke og montere nettverkskabler, strømkablene ligger jo der allerede, og det er ingen konkurrerende trafikk eller forstyrrelser. 
Det er også vesentlig vanskeligere å hacke seg inn på et slikt nett, hvis man skulle være bekymret for det. 

Det er også det enkleste å sette opp, her er det bare å plugge inn og ta i bruk. 
Ingen oppsett eller konfigurering er nødvendig. 

Hastigheten er derimot den svakeste egenskapen, sammenlignet med alternativene. 
Men den kan være tilstrekkelig, og legger man dette sammen med fordelene kan det være en foretrukket løsning. 

Hvor god forbindelse du får er også avhengig av hele den elektriske installasjonen i boligen, hvordan ledningene ligger, lengden, forstyrrelser fra andre apparater og mange andre faktorer. 
Når produktene er merket med 200 Mbit er det under helt ideelle forhold, i praksis kommer du som regel ikke i nærheten, men det gjør du heller ikke når det gjelder skrytetallene til trådløse nettverksprodukter. 

En utbredt bruk er å koble nettverk over strømkablene mellom boksen fra nettverkstilbyderen - som ofte står et ugunstig sted - og en trådløs ruter som plasserer der den gir best dekning. 
Kommer for eksempel nettilgangen inn i kjelleren plasserer du den trådløse ruteren i den øverste etasjen. 
Man graver som kjent ikke ned antenner, de plasseres på høye master. 

I praksis 

Powerline 200 leveres i et sett, det er en grunnpakke som oppretter en forbindelse mellom to punkter. 

I pakken ligger to enheter, som ligner på vanlige strømadaptere, og to nettverkskabler. 

Vi plugget den ene i stikkontakten i veggen på hemsen der vår ruter er plassert. 
Deretter testet vi forbindelsen på våre vanlige testplasseringer i stua to etasjer ned og i mekkerommet i kjelleren. 

Forbindelsen tar bare noen få sekunder å etablere fra du setter pluggen i veggkontakten. 
Det er praktisk talt like enkelt som å plugge i to stikkontakter og to nettverkskontakter. 

Ytelse 

Ytelsen er den svakeste delen av løsningen, men som nevnt over, den kan være tilstrekkelig i svært mange situasjoner. 
Sammenligner vi med ytelsen til rimelig trådløse nettverksrutere er imidlertid ikke denne løsningen dårligere: 

Sammenligner vi den med de raskeste og dyreste trådløse ruterne og klientene kan den ikke hamle opp. 

Konklusjon 

For vanlig nettbruk fungerer den utmerket, har du en rask PC oppleves ikke nettsurfing som treg i det hele tatt. 
Husk at du må ha en internettforbindelse som er raskere enn 20 Mbit for at denne strømnett-løsningen skal bli en flaskehals. 

On Networks PL200 
