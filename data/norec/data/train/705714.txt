Spinning Coin:Skottene kan det 

Glasgow har en stolt musikkhistorie, og siste kapittel er ikke skrevet. 

Spinning Coin: 
"Permo" (Alternative/Playground) 

Mens vi venter på kommende ting fra Glasgow-bandet Belle And Sebastian, er det vel verd å lytte til bysbarna Spinning Coin. 
De har tre år og to singler bak seg, pluss turnering med Teenage Fanclub og Real Estate. 
Dessuten har Edwyn Collins og Stu Evans vært involvert i sine respektive studio. 

Sean Armstrong er mannens bak bandets mer Pastels-aktige ting, mens Jack Mellin har høyere turtall på motoren. 
Satt sammen skaper dette flotte kontraster. 

Band med to frontfigurer er en styrke, men også en oppskrift på trøbbel. 
La oss krysse fingrene for flere album med selvsikker vokal, skurrende gitarer og sterke melodier. 

Beste spor: 
"Raining on Hope Street", "Money for breakfast", "Be free", "Sides". 
