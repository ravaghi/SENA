Redusert «Indy»
Regi: 
Steven Spielberg Med: 
Harrison Ford, Denholm Elliot, Karen Allen. 

Ikke så mye galt med filmene, eller restaureringsarbeidet, her. 
«Raiders Of The Lost Ark» (1981) går riktignok litt sakte i forhold til nåtidens popkornfilmer. 
Men «The Temple Of Doom» (1984) er bedre enn sitt svake rykte (trass i at «orientalisme» liksom bare er fornavnet her), og «The Last Crusade» (1989) løftes av en uforlignelig innsats fra Sean Connery (før han ble forfengelig). 
Problemet med denne nye samlingen er at den fjerner de over tre timene med utmerket bonusmateriale som utgjorde fjerdedisken på den forrige boksutgaven, og erstatter det med nokså uinteressante småsnutter. 
