Mørk rock fra Kristiansand
Etter å ha det gående i ti år, debuterer Subtrees med en dose mørk rock. 
Frontfigur Rikard Klungland var tidligere leder av Kristiansand Rockklubb og virker å ha hatt et åpent sinn. 
Åpningskuttet "To myself" er en dynamisk og dramatisk duett mellom Klungland og bandets andre vokalist Albertine Weisser. 
Deretter trer tungrocken inn i manesjen på "Blackened lifeblood", etter at låten har åpnet som en 70-tallsballade. 
Oppbygningen ligner Led Zeppelin, men uttrykket er et annet. 
I "Who are you" dukker den dystre siden av 80-tallets synthpop opp. 

Platen svinger fra kassegitar til elektronikk, fra heavryriff til synthstrofer. 
Klungland har en kraftig stemme som takler utfordringene, og Weisser er en fin motpol. 
En noe schizofren, men ellers solid debut. 

Beste spor: 
"To myself", "End my time". 
