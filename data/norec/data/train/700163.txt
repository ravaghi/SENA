Nemo uten sjarm
Har du sett «Oppdrag Nemo» blir «Mer ståhai» en skikkelig nedtur. 

Denne nye amerikanske animasjonsfilmen har nesten samme handling som «Nemo», men mangler forgjengerens sjarm, vittige replikker og tekniske kvalitet. 

Men «Mer ståhai» får toer på terningen fordi den faktisk er ganske bra dubbet til norsk. 

Det har vært juridisk bråk i forkant av den norske premieren ettersom tittelen «Mer ståhei» antyder at dette er en oppfølger til kinosuksessen «Stor ståhei», noe som ikke er tilfelle. 

I «Mer ståhai» blir fisken 
Pi alene i havet etter at foreldrene hans havner i en trål utenfor Boston. 
Men de rekker å gi han beskjed om at han må dra til tante Pearl, som bor på et rev langt unna. 
(Filmen heter «The reef» på engelsk). 

Pi gjør for foreldrene sier, og på sin nye boplass treffer han fort den rosa drømmejenta, Cornelia. 

Men den store, fæle tigerhaien Troy er også forelsket i Cornelia, og gjør alt han kan for å hindre den gryende romansen. 

Cornelia forstår at hvis 
Pi ikke skal bli haimat, må hun forlove seg med Troy. 

Men det kan jo ikke Pi leve med, og en gammel sær skilpadde får en sentral rolle når 
Pi forbereder seg til den avgjørende kampen mot Troy. 
