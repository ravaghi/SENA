IKEA Fejka - billigere og dårligere
Pris: 489,- Høyde: 1,80 m 

I juletre-testen i 2016 kom IKEAs Fejka-tre relativt bra ut med en firer på terningen. 

Denne gangen har vi imidlertid fått inn et tre som koster halvparten så mye, og vips er terningkastet også halvert. 
Det skyldes mer det utseendemessige enn prisen. 

Fejka-treet er utrolig enkelt å sette opp, men det hjelper selvsagt at det ikke er mer grener enn det må være. 
Det ser i det hele tatt litt skralt ut, i hvert fall uten pynt. 

Det er ganske vanlig at kunstige juletrær har grener i ulike materialer; typisk noe «finere» ytterst, og så noe billigere innerst. 
IKEA-treets grener er også i to materialer; og ett av dem ser mer ut som en flaskebørste/piperenser enn gren med barnåler. 
Det hverken ser eller føles bra ut. 

- Det ser ut som det er en fjær i tippen, kommenterer en testdeltaker. 

På den annen side har IKEA faktisk laget en stamme som er brun. 
Alle de andre trærne har en stamme dekket i barnål-materiale. 
Det ser ikke akkurat ut som en ekte stamme, det er nemlig brukt noe som ser ut som silketråd, men IKEA skal ha for forsøket. 

- Hva skjer med stammen, er det en som lurer. 

Det mest problematiske med dette treet er ikke bare at det ser spinkelt ut. 
Det er også svært lett, så du bør ikke henge på for mye tung pynt. 
Vi tør ikke tenke på hva som kan skje med hyperaktive unger løpende rundt på juleaften ... 

Vi liker ikke: 
