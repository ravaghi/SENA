Al Green:«I Can't Stop» 

(Blue Note/EMI) 

En av de aller, aller største soul-stemmene med en helt grei plate. 

Ikke alle gamle guder holder mål, ikke minst gjelder det Blue Note som plateselskap. 
Tidligere i høst ga de ut en medioker Van Morrison-skive og nå makter de heller ikke å blåse tilstrekkelig vitalitet inn i møtet mellom to gamle mestere - Al Green og hans «lydarkitekt» innen Memphis-soulen, Willie Mitchell. 
«I Can't Stop» er klassisk Memphis-soul fra duoens dynamiske storhetsperiode på begynnelsen av syttitallet: 
Lett funky klasse-soul med masse blåsere og spor av både gospel og blues. 
Green høres heldigvis ikke sliten ut (han er blitt 57 år etter hvert), men makter likevel ikke å skape gull av et noe sedat og utdatert låt-utvalg, dessverre. 
