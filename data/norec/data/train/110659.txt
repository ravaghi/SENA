DYRE-HYGGE
Et hyggelig tilbud til småfolket. 

HANDLER OM: 
To kortfilmer fra Latvia og en liten film fra Sverige har et fellstrekk; de handler om dyr. 
De to latviske filmene dreier seg om dyr som møter utfordringer i form av griske jegere og en ihuga innsekstsamler. 
Den svenske filmen forteller om kaninen Williams ferd utenfor sitt trygge bur, og hvordan han oppdager naturens gleder og skumlere sider i møtet med den robuste kaninjenta Vilde. 

DOM: 
Dette er små filmer med enkle budskap, søte dyr og noen morsomheter; kort sagt et hjertevarmt forsvar for dyreriket. 

Det to latviske kortfilmene har et snev av absurd humor. 
Den første, «Jakten», er en smått vilter og hektisk fortelling der de «slemme» jegerne blir grundig lurt. 
Den andre, «De sjeldne billene», er en munter og kreativ beretning om hvor tøft en ørliten bille kan ha det i møte med en innsektssamler. 

Fortellingen om de to kaninvennene speiler en verden svært små mennesker kjenner igjen; ønske om trygghet, angst for farer, lyst til å oppdage, og behovet for omsorg. 
Alle disse menneskelige faktorer er samlet i den sjarmerende vesle fortellingen. 

Samlet sett utgjør dette et hyggelig tilbud til småfolket. 
