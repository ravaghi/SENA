Rod Stewart:«As Time Goes By» 

(J-records/BMG) 

Album nr. to med standardsanger i utdrag fra «The American Songbook». 

Det hjelper ikke at Rod Stewart synger duett med Cher, Lisa Ekdahl og Queen Latifah og får produsenthjelp av størrelser som Phil Ramone, Clive Davis og Richard Perry: 

Hans nye utdrag med amerikanske standardlåter er en svak plate. 
Den er glatt og upersonlig, og den gamle rockeren klarer ikke å tilføre sanger som «I'm In The Mood For Love», «Time After Time», «I Only Have Eyes For You» eller «As Time Goes By» noe nytt. 

Rod Stewart prøver seg på samme marked som kollegene Robbie Williams, Bryan Ferry og George Michael med å gi gamle sanger nytt liv. 
Her taper Rod. 
Dette er ballroom-musikk uten egen identitet. 
Hold deg til rocken, Rod. 
Det kan du best! 
