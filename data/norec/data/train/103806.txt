Mark Owen:«In Your Own Time» 

(Universal) 

Det tidligere Take That-medlemmet Mark Owen må gi tapt i kampen mot Robbie Williams. 

Mark Owen har selv vært med og laget alle sangene på sitt nye soloalbum «In Your Own Time». 
Han har langt fra samme suksess som eks-kollega Williams, og Owens beste sanger er balladene «Baby, I'm No Good» og «Pieces Of Heaven». 
Han har fått norsk hjelp fra Stargate-produsentene og låtskriverne Espen Lind/Amund Bjørklund med sangen i den vakre balladen «Baby, I'm No Good». 
Owen konsentrer seg om gitarbasert pop, ispedd rockeriff eller klassiske poptoneganger. 
«In Your Own Time» er for anonym til å klare å hevde seg i dagens harde konkurranse om platekjøpernes oppmerksomhet. 
