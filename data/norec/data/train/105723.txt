Brad Paisley - «Norwegian Favorites»
Progressiv tradisjonalist. 

Paisley har et lurt smil om munnen. 
Ser lik ut på alle bilder, som om han finner det meste i livet grunnleggende pussig. 

Tekstene understreker det underfundige ved ham. 
Dersom kona ber ham velge mellom om henne og fisketuren ... vel, han kommer til å savne henne. 
Han forundrer seg over «dudes gettin' facials», men er ellers en moderne mann: 
«Norwegian Favorites» inneholder sanger om snille steforeldre og svarte presidenter. 

Bra fyr, og en strålende gitarist. 
Tradisjonalist, men ingen museumsvokter. 
18 kutt fra hele den ti år gamle karrieren hans her. 
Paisley kan godt gi Alan Jackson litt avløsning som «vår» kontemporære countryfavoritt. 

BESTE LÅT: 
«I'm Gonna Miss Her» 

MORTEN STÅLE NILSEN 
