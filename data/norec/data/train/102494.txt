Konsertanmeldelse Billie Van:Billie moro 

Merete «Billie Van» 
Pascual (29) er så langt mest kjent for å hjelpe andre. 
Dét varer neppe lenge. 

KONSERT: 
Billie Van STED: 
Sentrum Scene, by: 
Larm PUBLIKUM: ca. 600 AKTUELL SINGEL: 
«On My Knees» 

Hun er kjæreste med Jonas Alaska, god venn med Mikhael Paskalev og tungt tilstedeværende korist for dem begge - enn så lenge. 

Musikalsk er hun mer amerikansk, mer countryorientert enn de to nevnte. 
Billie Van har i tillegg noen riktig frekke cowgirl-moves, og synger sterkt og inderlig. 

Hun gjør nydelig seigtflytende amerikanaballader, og det oppleves som rettferdig at hun får utsøkt korbehandling av guttene i bandet (Paskalev blant dem) når hun selv går i frontlinjen. 

Både i strippede komp-og-piano-låter og utagerende rockspor som singelen «On My Knees» låter det tøft, i tillegg behersker hun det teatralske med autoritet. 

Billie Van har ingenting i skyggen av andre å gjøre. 
