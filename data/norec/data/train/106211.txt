Mira Craig:«Leo» (singel) 

(Homemade/Bonnier Amigo) 

Mer Mira slik vi kjenner henne. 

For en dame som først gjorde seg kjent med et refreng som kulminerte i bjeffing, er det ikke hemningsløst originalt å gjøre comeback med knurring. 
Men det passer for så vidt greit, for første smakebit fra Mira Craigs andrealbum er ganske lik hennes tidligere hits, bare at overraskelsesmomentet mangler denne gangen. 

Igjen satser hun på sterkt karibisk-krydret R&B. 
Og selv om den slags ikke er så originalt i 2007, er det null tvil om at Mira behersker stilarten med større autoritet enn hva en norsk jente strengt tatt burde ha lov til. 
Hun lager ikke musikk med hodet eller hjertet; frk. 
Craig lager den med hoftene. 

Forøvrig fremstår hun mer delikat vokalmessig enn tidligere på «Leo». 
Ingen grunn til å avskrive henne ennå, men forhåpentlig har Mira mer overraskende ting på lur i runde to. 
