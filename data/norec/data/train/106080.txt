Sterkt fra Sverige
(Farväl Falkenberg) Sverige. 
Regi: 
Regi: 
Jesper Ganslandt. 
15 år, egnet ungdom/voksne. 
MED: 
Holger Eriksson, David Johnson, John Axel Erikssson, Jörgen Svensson, Jesper Ganslandt. 

HANDLER OM: 
En guttegjeng på noen-og-tjue driver nokså formålssløst og akterutseilt omkring i den svenske småbyen Falkenberg. 
De har minnene om en god oppvekst, de har hverandre. 
Men er ellers halvt rusa, nokså giddalause, lite fremtidsrettede og ikke konstruktive. 

Kort sagt: 
Livet er rimelig tomt. 
Når én av dem tar konsekvenser av tomheten, blir det alvor. 
Stort alvor. 

DOM: 
Ytterst original og temmelig sær film, i en underlig blanding av dokumentar og fiction. 
Forvirringen økes ytterligere av at gutta delvis spiller seg selv, eller sider av seg selv. 

Men det blir virkningsfullt; et modig prosjekt som når temmelig langt i å bli en slags meditasjon over liv og fravær av liv og livsinnhold for en gjeng som ikke behøver å anstrenge seg for å overleve. 
Og derfor ikke gjør det. 

«Farvel Falkenberg» anbefales som en horisontutvider for filminteresserte. 
Som var Sveriges bidrag til klassen for fremmedspråklig film under sist Oscar. 

En advarsel, dog: 
Mindre interesserte kan sovne før hele vitsen med filmen inntreffer. 
