Norges svar på Arcade Fire?
Team 
Me sparer ikke på noe på sitt nye album. 

ALBUM: 
Elverumsbandet Team 
Me gjør det av og til litt vanskelig for seg selv. 
De har en tendens til å leve i motsatt ende av less is more-tankegangen. 
Det kan ofte få smått katastrofale utfall dersom man ikke holder tunga rett i munnen. 

Deres widescreen indiepop slås opp på stort lerret og er så mettet på detaljer at man skal ha solide saker i bunn for å bli hørt. 
Den gode nyheten er at gjengen har akkurat det. 
Godt hjulpet av barnekor (hjembyens eget), strykere og annet orkestralt tilbehør, løftes låter som «Did We Lose Something Here» og «The All Time High» til stratosfæriske høyder. 

Arcade Fire-aktige «Kick & Curse» lener seg tyngre på gitaren, mens «F is For Faker» viser at bandet også kan skrive låter som kan regjere på radio. 
«Blind As Night» er et fantastisk fargespill av en symfonisk pop-låt. 

Av med hatten, det er en ny indie-konge i landet. 
