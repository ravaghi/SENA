Bort med mobilen
Er det noen som ville satt pris på en Nokia 3310, så er det Jon Olav. 

Sosiale medier er blitt det første og siste du er innom om dagen, og det er Jon Olav lei av. 
Gjennom «Repetitivt System» peker Urørtvinneren fingeren mot oss som tyr til digital- fremfor fysisk kontakt. 

Akkurat dét er ikke noe særlig nytt, men det er godhjerta pekefingring. 
Den frekk og freidige opprøreren svever i mellom satire og en småsvulstig - dog satt på spissen - «tida var bedre før»-holdning. 
Bak dette Jon Olav-«fenomenet» står det bare en uskyldig mann som ønsker at vi skal løfte blikket littegrann. 

Jon Olav er et friskt pust. 
Ikke bare lager han musikk som viker bort fra flat og guffen «tits and ass»-musikk, men det er også flott med lindrende indiepop når gradestokken glir over 20-tallet. 

Det skal lite til før retorikken blir for pompøs. 
For det meste går det smertefritt, men spesielt strofer som den avsluttende «jeg savner litt kunstnerisk integritet» gjør at poenget forsvinner i det veslevoksne. 
Tanken er god da. 

P3 Live fra Urørtfinalen: 
JON OLAV 
- «Hei Erna» 
