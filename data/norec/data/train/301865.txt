Ja, du er flink, flink, flink
Vidundergutten Salem Al Fakir overbeviser. 

CD: 
Noen artister framstår med et så allsidig talent og en så stilistisk treffsikkerhet at det ikke bare blir overrumplende, det kan bli rent ut irriterende også. 

Den svensktyriske vidundergutten Salem Al Fakir (27) overbeviste alle med sin 2007-debut. 

Han er typen som har med en kasse epler til læreren hver dag og leverer prikkfrie besvarelser på hva det måtte være, fra den Toto-replikerende «Roxy» via en retrofuturistisk vri på en Graham Nash/David Crosby-greie («Bluest Eyes») til soul, funk, luftig pop og til og med noen spenstige fullblods rockere. 

«Now?s The Time» kunne vært en ny Oasis-låt, hadde det ikke vært for at refrenget er mer catchy enn det aller mest som har kommet fra den kanten de siste ti åra. 

Det meste lukter av 80-tall, men Salem gjenskaper dette tiårets sound med vesentlig forankring i nåtida. 

Selv de mest opplagte pastisjene (Totolåta) har kontemporær dybde og preges av en uangripelig musikalsk skikkelighet. 

For å si det med Lars Lillo: 
Ja, du er søren meg flink. 
For deg er allting mulig. 
Du kan lage ting, 100 prosent naturlig. 
