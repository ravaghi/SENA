Civilization Revolution Pris: 69,- Sjanger:Strategi 

«Civilization»-serien er en av tungvekterne innenfor strategisjangeren, men «Revolution»-delen er ment for de som ville ha det mer moro og mindre alvorlig. 
Og iPad-versjonen balanserer hårfint mellom større strategiske avveiinger og mer lettbeint sivilisasjonsutvikling. 

Men selv om dette vil være enklere enn sin seriøse storebror på PC, så er det fortsatt snakk om runder som kan vare over flere dager, i riktig mange timer. 

Og det krever fortsatt en del innkjøring før alle knapper og funksjoner sitter i fingertuppene. 
Men investerer du litt tid og energi her, kan du få god avkastning i form av svært spillbar og underholdende sofakroksstrategi. 
