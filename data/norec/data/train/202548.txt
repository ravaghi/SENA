Grafikk og konklusjon
LES OGSÅ: 

Grafikken skuffer 

Det kanskje mest irriterende med Shenmue II er at den grafiske siden av spillet ikke er blitt oppdatert til å leve opp til dagens standarder. 
Personene er ganske firkantede, og animasjonene ikke alltid helt realistiske. 
Riktignok er bakgrunnene ofte meget flotte, med detaljerte gateskilt og stemningsgivende lyseffekter, men det hele kunne vært mye penere. 
Og vi får gysninger hver gang vi ser nærbilder av ansiktene til diverse personer i spillet, mange av dem er helt horrible. 

Heldigvis er lydsiden av spillet bra gjennomført, med mye stilig musikk. 
Stemmene til personene i spillet er greie nok, selv om de til tider høres unødvendig sure ut. 

Konklusjon 

Shenmue II er et vellykket spill, som byr på en fortelling langt utover det ordinære. 
Det er masse å gjøre, nok av minispill å spille, mennesker å snakke med og bakgater å utforske, og det tar lang tid å gjøre seg ferdig. 
Vi anbefaler de fleste å prøve spillet, for her er det en spesiell opplevelse som venter  forutsatt at du klarer å leve med den noe gammeldagse grafikken. 

På den annen side, XBox-versjonen er tilnærmet identisk med Dreamcast-utgaven av Shenmue II, så hvis du har spilt originalen er det absolutt ingen vits å kjøpe spillet på XBox. 
