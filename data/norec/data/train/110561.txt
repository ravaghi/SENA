Jesus fra Midt-Vesten
Med: Bruce Greenwood, Rebecca De Mornay, Luke Perry 

Serieskaperen David Milch' oppfølger til «Deadwood» er kryptiske greier. 
Ikke vanskelig å forstå at denne nesten «Twin Peaks»-aktig mystiske serien om kunstens kår og en Jesu-skikkelses innvirkning på tre generasjoner surfere på grensen til Mexico, ble tatt av etter første sesong. 
Men det er i og for seg en interessant fiasko, trass i at selve tittelfiguren er så irriterende at du mest av alt har lyst til å be ham pelle seg tilbake til himmelriket/Ohio. 
Milch bidrar med to kommentarspor som ikke gjorde meg klokere, samt en kort dekonstruksjon av en drømmesekvens som avslører at LSD-inntaket hans nok til tider kan ha vært i heftigste laget. 
MORTEN STÅLE NILSEN 
