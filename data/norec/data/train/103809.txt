Ulf Lundell:Ulf Lundell «En eld i kväll» 

EMI 

Wow - endelig en bra plate fra folkhemmets Uffe! 

Mens han har påført lytterne både migrenetokter og det som verre er på sine siste plater, så er det en glede å meddele at 54-årige Ulf Lundell endelig har kommet opp med en ordentlig, gjennomført plate. 

Bare få sekunder inn i det smygende åpningssporet «Kom in, kom in» skjønner man at den hyperaktive mannen er på rett spor. 
Det er den lavmælte, akustiske Lundell vi møter her, ikke ulikt den snart ti år gamle «Xavante» - den siste ordentlig gode platen hans. 

Sentralt står selvfølgelig den evinnelige selvmedlidenheten - som alltid i Uffes verker - men de neddempede og gode melodiene gjør at det denne gang hverken blir masete eller gnålete. 

Det ligger en lun urban, melankolsk høst/førjulsstemning over hele platen, og noen bør snart fortelle Lundell at det er rockeartist han er, og ikke lyriker, billedkunstner, mannsdebattant etc. 
Men uansett: 
Svært hyggelig, dette! 

ESPEN OLSEN LANGFELDT 
