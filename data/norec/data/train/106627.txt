Agatha Christie møter Counter-Strike
«The Ship» handler om å drepe eller bli drept. 
Mens du bæsjer og spiser spaghetti. 

Spillnettverket Steam (www.steampowered.com) har utviklet seg til å bli en spennende portal der man kan kjøpe spill digitalt. 
Nylig ble «The Ship» lansert, en mordsimulator for flere spillere satt til et cruiseskip på 30-tallet. 

Konseptet er enkelt, hver spiller har i oppdrag å drepe en annen spiller. 
Dette gjør man ved å lete etter ting som kan brukes som våpen, finne spilleren, og drepe han eller henne ved en god anledning. 

Anledningene kommer ofte, for spillet krever nemlig at man gjør nødvendige ting, som å gå på do, dusje, spise og sove. 

Dessverre blir moroa, som i mange flerspiller-spill, veldig opp til hvor seriøse motspillerne er. 
Kampglade amerikanere som løper rundt med øks er veldig ødeleggende for den paranoide spionstemningen. 

Men som konsept er «The Ship» glimrende. 
Og med de rette motspillerne er det svært underholdende. 
