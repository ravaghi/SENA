Yelawolf, «Radioactive»
Yelawolf, «Radioactive» 

(Shady / Interscope) Oppusset bygderap. 

Den hardeste emoen i hip hop-sfæren slipper sin debutskive etter to år med jevn boost. 
Yelawolf glimrer med sin evne til å fortelle grumsete bygdehistorier med en sjelden kombinasjon av maskingevær-flow og stålklar diksjon, noe han viste med den overlegne mikstapen «Trunk Muzik 0-60» i fjor. 

Debutalbumet flørter mer med pop, og Alabama-bonden håndterer poleringen med varierende hell. 

Den beinharde historiefortellingen hans stiller fortsatt i en egen liga, men jaget etter et popsound fører til at Yela tidvis mister sitt unike uttrykk. 
Det er lett å mistenke Eminems produsentfingre for forfallet som vipper platen ned fra femmeren. 

BESTE LÅT: 
«Get Away» SANDEEP SINGH 
