Sigmund Groven «Grieg album»
KLASSISK. 
Grappa musikkforlag 

Fjorårets Grieg-jubileum resulterte i mange nye plater for ymse besetninger. 
Mot slutten av året kom «Grieg album» der munnspillvirtuosen Sigmund Groven har med seg pianisten Ivar Anton Waagaard, organisten Kåre Nordstoga og Kringkastingsorkesteret. 

Her spilles kjente melodier med munnspill som melodifører og vekslende akkompagnement; «Aritta», «Norsk dans nr. 2», «Jeg elsker deg» og «Gjendines båndlåt», for å nevne noen. 
Og det låter godt, Sigmund Groven er jo en nesten magisk musiker som kan forme både langsomme, lyriske stykker og raske, norske danser med inderlighet, snert og engasjement. 

Imidlertid er det ofte de langsomme melodiene som klinger best, det er der han får brettet ut munnspillklangen og dermed former musikken på beste måte i samspill med klangbildene bak. 
«Solveigs sang» i samspill med Kringkastingsorkesteret er meget vellykket, for eksempel. 
Imidlertid blir man ganske fort forsynt, sånn er det nesten alltid med samleplater av denne typen. 

Men tar man noen spor av gangen, er dette et fint bidrag. 
