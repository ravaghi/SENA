Sangenes mørke kjerne og sjel
Rickie Lee Jones er blant dem som startet på topp og siden har gått utforbakke. 
Åpningskuttet "Chuck E.'s in love" fra det selvtitulerte debutalbumet i 1979 er fortsatt hennes mest kjente sang. 
Denne gang har hun valgt å ta for seg av andres ting og åpner med en nattsvart versjon av Stones-låten "Sympathy for the devil", før hun nesten er mer Neil Young enn Neil Young selv i "Only love can break your heart". 
Deretter serveres hun "Masterpiece" fra platens produsent Ben Harper, før The Bands "The weight" viser seg å passe henne som hånd i hanske. 

Rickie Lee Jones er en særpreget vokalist, noe det sparsomme, nesten smertefulle lydbildet fremhever. 
Uten store fakter viser hun hva som bor av nøktern sårbarhet i sangene. 

Beste spor: 
"The weight", "Reason to believe". 
