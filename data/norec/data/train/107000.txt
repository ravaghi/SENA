Lisa Ekdahl:«Pärlor av glas» 

(RCA/SonyBMG) 

«Vem vet» var Lisa Ekdahls store kommersielle gjennombrudd for tolv år siden. 

Hun har selv skrevet all tekst og musikk på sitt nye album. 
Produsenten, artistkollega Lars Winnerbäck er med og synger på «Vraket». 
Lisa Ekdahl har en karakteristisk stemme, og enkelte plasser nærmest hvisker hun frem tekstene. 

«Pärlor av glas» er neddempet, dvelende visepopplate. 
Hun har flere typisk Ekdahl-melankolske sanger på dette albumet. 
«Hjärtat var rispat» er en slik sang. 
«Sjung för mig älskling» er en annen Lisa Ekdahl treffer fansen med på sin nye plate. 
Det er langt fra nyskapende eller overraskende, men slik man forventer at Ekdahl skal høres ut. 
«Nästan glad» og «Kan någon själ begripa» er sammen med «I badet» høydepunktene på dette albumet. 
