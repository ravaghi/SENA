Vond viserock
Tom Roger Aadland har fire fine utgivelser bak seg, fra debuten med irske musikere i 2007 til "Fløyel og stål" i 2012. 
"Rapport frå eit grensehotell" er en lavmælt og lang åpning på nummer fem. 
Ikke akkurat en sang som lokker deg inn, og andre ville ha plassert den sist. 

Til gjengjeld får den "Songen av jorda" til å lyde nesten munter, noe den ikke er. 
I det hele tatt er dette en dyster plate, fylt med sanger om oppbrudd og tapt kjærlighet. 

Vi tar et lite skritt mot lyset i "Like til mi dør", der han rimer "Hommersåk" med "fjåk". 
Sangen likner noe Aadlands forbilde Dylan gjorde på 60-tallet eller Morten Abel kunne lagd til en film. 

Det er likevel andre han ligger tettere opp mot, nær en krysning mellom Bjørn Eidsvåg og Stein Torleif Bjella. 
Vonde visu, som Bjella kaller det. 

Beste spor: 
"Har du hatt den kjensla", "Alle", "Vel av garde", "Hud mot hud". 
