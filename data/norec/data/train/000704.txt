Earn to Die
Krønsj en zombie. 

De beste mobilspillene har to viktige egenskaper: 
Korte spilløkter og en nøye avmålt vanskelighetsgrad. 
Earn to Die har akkuratt dette. 

Zombier har tatt over store deler av USA og du må komme deg i sikkerhet på vestkysten. 
Problemer er at du befinner deg et sted i Texas, og før du når kysten må du bokstavelig talt pløye deg gjennom store mengder med udøde hjernespisere. 

Reisen består av flere brett, men etterhvert som hinderne blir flere og veien lengre må du også oppgradere doningen du bruker. 

Hompetitten, hompetatten 

Jo lenger du kjører, jo mer penger får du til å oppgradere bilen. 
Derfor må du ofte kjøre en bane flere ganger og forsøke deg stadig lengre på den risikable veien mot sikkerhet. 

En runde med spillet er over på ett minutt. 
Men du vil stadig kjøre lengre og lengre, og du drives til å komme deg i mål. 

Dermed må bilen byttes ut med en varebil, som må byttes ut med en lastebil. 
Landeveien ligger mellom deg og et liv i trygghet. 
Det vil si; landeveien, som er fylt til randen med blodstørstige zombier, ligger mellom deg og trygghet. 

Earn to Die var opprinnelig et flashspill for nettlesere, men kom i november ut i den ny og oppgradert utgave til iOS og Android. 
Flere biler, flere zombier, mer moro. 
