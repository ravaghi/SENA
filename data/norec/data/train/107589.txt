Will Smith:«Lost and Found» 

(Interscope) 

Svakt album fra kjendisrapper. 

Will Smith er en massiv skikkelse i den amerikanske underholdningsindustrien med betydelig suksess innen film, musikk og TV. 
Det siste albumet hans kunne vi godt unnvært. 

Det er lett å glemme at Will Smith startet som rapper på slutten av 1980-tallet mens han var elev på videregående. 
Atskillige millioner dollar har hopet seg opp på bankkontoen siden den gang, og Smith har ikke lenger så fryktelig mye på hjertet. 

Albumet «Lost and Found» byr på noen få hederlige unntak. 
Som tittelkuttet (hvor dagens rappere får et velberettiget spark bak), snappy «Pump Ya Brakes» (duett med Snoop Dogg), lettbente «Switch» og den flotte «Loretta». 
Resten av låtene er svake, slappe og uinteressante. 

Will Smith er entertainer, men han skravler stort sett på tomgang. 
Styr unna. 

ESPEN A. HANSEN 
