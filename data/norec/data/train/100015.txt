Diverse artister:«Mamma Mia!- the Movie Sound» 

FILMMUSIKK 

Milevis fra originalen 

Sangene på dette albumet er 17 velkjente ABBA-slagere, og originalen vil naturligvis surre i bakhodet når du hører platen. 
Denne filmusikken er milevis fra originalen! 
Vil du ha ABBAs slagere og ikke har dem fra før, styr unna denne platen men kjøp heller en av gruppens mange samleplater. 
Her kan du få skikkelig god popmusikk. 

Albumet fungerer 
Ok på egen hånd, men dette er ei plate som ikke har de store musikalske utfordringene og overraskelsene. 
I filmversjonen er tempoet på mange av sangene raskere enn i originalen, og arrangementene er nokså like. 
Benny Andersson har selv produsert platen og spiller piano og keyboard. 

Av skuespillerne i filmen er det Meryl Streep og Julie Walters som kommer best fra det, mens Pierce Brosnans musikalske innsats er lite å skryte av. 
Det viser han spesielt på «SOS» og «When All is Said and Done». 

Platas beste spor er versjonen av «Dancing Queen», mens «The Name of the Game», «I Have a Dream» og «Slipping Through My Fingers» får godkjent karakter. 

Anbefalte kjøp: 
Dancing Queen. 
