Ed Sheeran svirrer hit og dit
Er hakket for ufokusert på sin nye plate «X». 

ALBUM: 
Britiske 
Ed Sheeran er en likandes kar, ingen tvil om det. 
Hans patenterte blanding av singer/songwriter, folk og rap har gjort han til megastjerne i hjemlandet England. 

På «X», uttales «multiply», har han fått hjelp av verdens produsentelite, nemlig Pharrell Williams og Rick Rubin. 
Det høres - på godt og litt vondt. 

Med sine karakteristiske rytmiske brekk og falsetten i høyspenn, ligger den Pharrell-produserte singelen «Sing» så tett opp mot Justin Timberlake at det grenser til pastisj. 
Det urbane uttrykket på låtene «Runaway» og anmassende «Don?t» tar bort noe av egenarten hans. 

Det betyr ikke at han har gått helt fra konseptene. 

Semielektroniske «Bloodstream», den klassiske balladen «Photograph» og bluesa «Thinking Out Loud» holder musikeren med den karakteristiske sveisen på riktig kurs. 

Aberet er først og fremst at det i sum låter litt ufokusert og vinglete. 
