OCZ Octane
OCZ er mest kjent for SSD med SandForce, her er Indilinx. 

Nøkkelkomponenten i SSD-enheter er kontrolleren, det er den som i hovedsak skiller enhetene fra hverandre. 
Grunnen til dette er at man ikke kan skrive til og slette hver enkelt minnecelle. 
Man må skrive til en 'page' på 4 - 8 KB, men sletting kan bare gjøres i blokker på 512 - 2048 KB. 
Derfor blir det mye intern flytting av data for å skape ledige blokker for sletting som det så kan skrives til. 

Hvordan kontrolleren håndterer dette er avgjørende både for ytelsen og levetiden til SSD-en, fordi hver typiske MLC flashminnecelle kan bare skrives til og slettes rundt 5000 ganger. 

SandForce kontrolleren som brukes i de fleste av de raskeste SSD-ene komprimerer dessuten data før skriving, slik at det faktisk skrives mindre data. 
Dermed økes både hastigheten og levetiden. 

For de aller fleste bruksområder er komprimering en utmerket løsning, men når det skal håndteres ikke-komprimerbare data synker ytelsen. 

OCZ har vært storbrukere av SandForce-kontrollere og etablert seg godt med SSD-enheter basert på disse. 
Men "alle" andre produsenter bruker også SandForce, så konkurransen er skjerpet. 

OCZ kjøpte derfor firmaet Indilinx i mars 2011, en produsent av flashminnerelaterte løsninger. 
Octane-serien fra OCZ er basert på en kontroller fra Indilinx. 

OCZ Octane 256 GB 

Vårt testeksemplar ble levert uten noe ekstra, ikke som oppgraderingssett med brakett og kabler. 

SSD-en støtter SATA III (6 Gb/sekund), bruker MLC-flash og støtter Trim. 

Den leveres i flere kapasiteter, 128, 256 og 512 GB og prisene er blant de aller laveste i sine kategorier. 

Ytelse 

Vi kjørte våre standard ytelsestester og fikk følgende resultater: 

Konklusjon 

OCZ Octane er ikke like rask på skriving som de raskeste SandForce-baserte SSD-ene, men leseytelsen er i samme klasse. 

I vanlig bruk er ikke forskjellen dramatisk, fordi ytelsen uansett er så god at forskjellen mellom "uhyre rask" og "sinnsykt rask" er så liten i seg selv. 

Prisforskjellen er derimot svært vesentlig, sammenlignet med Intel ligger den i skrivende stund 1300 - 1400 kroner lavere. 
