Kaizers Orchestra på Kick
Balkaninspirerte toner strømmer ut av høyttaleranlegget på Kick, som er tettpakket med et forventingsfult publikum. 
Det er duket for konsert med et av Norges største band; Kaizers Orchestra. 

KRISTIANSAND: 
Gåsehuden sniker seg på allerede under første sang; «I ett med verden». 
Energien fra scenen slår mot oss og publikum synger med fra første strofe. 

Dette er en låt fra deres siste album «Violeta Violeta Vol. II», som viser et noe mer voksent uttrykk fra Kaizers. 
Albumet er nummer to i triologien «Violeta Violeta» hvorav den siste blir utgitt i november 2012. 
Se video fra konserten øverst i saken! 

Gassmaske, oljetønner, trå orgel pyntet med gamle lamper og portrettbilde; dette er alt fast inventar på en konsert med Kaizers. 
Sammen med et fabelaktig lysshow, skaper det den rette stemningen for musikken. 

Bandet er kjent for sitt særegne og dramatiske uttrykk, med pianist Helge Risa, også kalt “Omen Kaizer”, i spissen. 
Til tider bikker konserten for mye over til det teatralske denne kvelden.Bandet kjører på med alle de kjente låtene som «Hjerteknuser», «Drøm videre Violeta», «Maestro» og «Prosessen», og stemningen er på topp nærmest hele veien. 
Musikerne morer seg på scenen og det er beundringsverdig at de fremfører «Ompa til du dør» med like stor energi, selv etter 11 år med låten på repertoaret. 

Det er ikke noe å si de deres musikalske ferdigheter, selv om vi godt kunne få servert noen bedre gitarsoloer her og der. 

Frontvokalisten Janove Ottesen med sin flotte scenekarisma, har muligens løst problemet med å få publikum til å ha fokus på det som skjer på scenen. 
Kveldens eneste ballade, «Min Kvite Russer» viser at løsningen er å få alle med på å synge. 
Det kan også være et resultat av all smiskingen med publikum, noe som blir litt for mye av det gode. 
Stemningen var helt fantastisk på Kick i kveld, enten det var smisking, allsang eller om alle Rogalendingene i byen var samlet for å hylle sine lokale helter. 
Uansett grunn; det er svært få band som klarer å ha allsang under en hel konserten. 
All ære til Kaizers Orchestra som viser seg å være et heidundrende live-band. 
