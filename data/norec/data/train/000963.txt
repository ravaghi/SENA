Gullklumper i sausen
Tommy Tokyo & Starving For My Gravy: 
Smear Your Smiles Back on 

Tommy Tokyos storselskapsdebut har potensiale til å gjøre ham til umiddelbar kultartist, men han ender med å gå vel ofte i standard-amerikana-fellen. 

De færreste band har godt av å legge bånd på seg selv, ihvertfall om man sysler med en musikkstil som allerede er godt vant, med størrelser som Bonnie ’Prince’ Billy, Mountain Goats og Royal City i flokken. 
Smear Your Smiles Back 
On blir ofte litt for komfortabel i sitt amerikana-terreng, og da blir dette bare marginalt interessant, som på ”A Great Challenge”, ”Let Us Pray” og ”Long Road Home”. 
Det er også her man får tid til å tenke på at hans engelskuttale tidvis arbeider mer mot enn med ham. 

Det blir imidlertid glimrende når stemningen blir hakket mer dramatisk og låtene dras ut av de noe stramme altcountryrammene. 
Det savnes derfor flere låter av kaliberet til ”Abraham’s Hat”, ”Derail And Demise”, ”Dead Upon A Chair” og den identitetsskapende genistreken ”The Circle Must Be Broken”. 

Her har du "Derail And Demise" live på Grosvold: 

[kml_flashembed movie="http://www.youtube.com/v/6SVMMJu5VXQ " width="425" height="350" wmode="transparent" /] 

Det er gøy at et stort selskap tør å satse på artister som opererer såpass langt til venstre for det kommersielle markedet som Tommy Tokyo & Starving For My Gravy. 
Jeg håper bandet tør å lene seg enda mer mot det outrerte til neste gang 
