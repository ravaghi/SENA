Test av Toyota Verso S: God pris, men lite fleksibel
Toyotas nye lille flerbruksbil er greit priset og kjører faktisk bra. 
Hovedproblemet er at den ikke er spesielt fleksibel. 

Med fornøyde kunder, bra driftssikkerhet og en bra pris skal det mye til å feile. 

En utropspris på drøye 210 000 kroner er faktisk veldig bra når du ser på hva de største konkurrentene tar. 
Hyundaien koster 20 000 kroner mer. 
Da får du riktignok også en god del mer utstyr med på kjøpet. 

På Toyota Verso S kan du blant annet ikke baksetene flyttes frem og tilbake i lengderetningene, noe som etter hvert er blitt ganske vanlig i denne klassen flerbruksbiler. 

Interiøret er heller ikke noe å hoppe i taket for (hvilket er vanskelig i denne bilen fordi takhøyden faktisk er ganske bra.) 
Det som allikevel er veldig bra er hvordan de drøye 4 meterne med bil er utnyttet innvendig. 
Til tross for at den er 10 centimeter kortere enn ix20 virker plassen inni bilen nesten like bra, selv om Verso S er litt trangere i bredden. 

Sikten rundt Verso S ikke er like god som på ix20, men fordelen med en kortere bil flere. 
Den er for eksempel enda enklere å manøvrere rundt inni trange parkeringshus eller å kjøre rundt i storbytrafikken. 

På veien er det et hjul i hvert hjørne som gjelder. 
Den 1,4 liters store dieselmotoren VG kjørte er absolutt godkjent på det meste. 
Både styringen, giringen og avfjæringen er bedre på Verso S en på ix20. 
Motoren virker også smidigere å kjøre enn den like store varianten på den koreanske utfordreren. 

Verso S er alt i alt en fornuftig og bra bil til en bra pris. 
Den store fordelen er, til tross for fallende fornøydhet blant egne kunder sammenlignet med fjoråret, at det er en Toyota. 

Toyota Verso S 

Førermiljø: 
Lite støy, noe rotete førermiljø, litt dårligere seter enn i Hyundai. 

Kjøreegenskaper: 
Ingen racer men bedre enn ix20 på veien. 

Familiemiljø: 
Mindre enn ix20, mindre fleksibel men bra utnyttet plass. 

Miljø: 
Klasseledende på utslipp men også minst bil. 
Har girskifteindikator, mangler stopp / start. 

Sikkerhet: 
Forventet høy sikkerhet men ennå ikke krasjtestet av EuroNcap. 
Får derfor ikke delkarakter. 

Pris: 
Billigst i denne duellen. 
Langt dyrere innstegs bensinvariant enn ix20 trekker noe ned. 

Å eie: 
Toyota har falt ned til fjerde fra førsteplass på NAFs Autoindex måling over kundetilfredshet, men er fremdeles helt i toppklassen. 

Design: 
Billig og rotete innvendig, helt grei utvendig. 

Gjennomsnittlig poengscore: 4,29 

De to små flerbruksbilene Hyundai ix20 og Toyota Verso S møter hverandre i duell.<br><br><a href="http://www.vg.no/bil-og-motor/artikkel.php?artid= 10095986 ">Klikk her for å lese testen Hyundai ix20</a><br><a href="http://www.vg.no/bil-og-motor/artikkel.php?artid=10095989">Klikk her for å lese testen av Toyota Verso S</a> 
