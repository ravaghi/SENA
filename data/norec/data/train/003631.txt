Knight and Day
Artig og overfladisk action. 

Jeg koste meg mens jeg så Knight and Day, den bød ikke på overraskelser eller en særlig spennende historie, men like fult var det en underholdende actionfilm. 

Det er nesten som mitt forhold til Britney Spears - sangene hennes er overfladiske og uten en spesielt dyp mening, men kan like fult være fengende og artige. 

I Knight and Day møter vi spesialagenten Roy Miller, spilt av Tom Cruise, som har fått tak i "Zephyren", en evig kilde til fornybar energi. 
forståelig nok vil kjeltringer ha tak i dette, og de jakter på Miller så godt de kan. 
Godt for oss at Miller er verdens beste agent da. 

Verdensfreden står på spill 

Han møter June Havens, spilt av Cameron Diaz, ei usikker kvinne i 30-årene - og tilfeldighetene gjør at hun blir blandet inn i et komplott mye større enn noen hun kunne forestilt seg. 

Sammen må Miller og Havens kjempe seg igjennom hele verden for å sikre at terrorister ikke får henda på "Zephyren". 

Actionscenene er spennende, og det byr på mye skyting når flere hundre terrorister og agenter følger vårt par igjennom både Østerike, Spania og i amerikanske storbyer. 

Disse scenene er både vellaget, og gjør at filmen ikke blir kjedelig. 

Spesialeffektene er helt ok, men det absolutt beste med actionsekvensene er de halsbrekkende bil- og motorsykkelscenene. 

Her viser både Diaz og Cruise at de klarer å skape god gammeldags spenning i kinosalen. 

Cruise klarer å være en mystisk superagent gjennom hele filmen, blir det dessverre tydelig hvorfor Cameron Diaz ikke er å finne i flere filmer for tida. 

Hun er nesten uten mimikk og følelser i skuespillet sitt, og blir støtt og stadig nesten hysterisk i flere scener. 
Hennes figur er ikke interessant. 

Regissør James Mangold, som tidligere har stått bak den fantastiske Walk the Line og ikke minst westernfilmen 3:10 to Yuma, er en dyktig filmskaper. 
Dessverre kan det virke som om ambisjonene har blitt feid til siden til fordel for en strømlinjeformet og glatt actionfilm. 

Glatt action 

Historien kommer ofte i rykk og napp, og figurenes bakgrunn eller tanker blir sjeldent utforsket. 
Jeg vet at regissør Mangold kan bedre. 

Knight and Day er en helt grei film, den er underholdende og har flotte actionscener. 
Samtidig er ikke dette en film jeg kommer til å huske om en ukes tid 
