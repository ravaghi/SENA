Albarn alene
Det virker nesten usannsynlig, men dette er Damon Albarns første fulle soloalbum. 
Den tidligere frontfiguren i The Blur har vært involvert i en rekke prosjekter som Gorillaz, The Good, The Bad & The Queen og Mali Music, men nå står han for tingene alene. 
Med litt hjelp underveis. 

Avslutningen "Heavy seas of love" teller både Brian Eno og The Leytonstone City Mission Choir – fra stedet Albarn vokste opp i London. 
Koret er også med på "Mr. Tembo", en ferskere historie om en elefantunge han støtte på i Tanzania. 
Natasha Khan (Bat for Lashes) korer på vakre "The selfish giant". 
Produsent er Richard Russell. 
Det er blitt en lavmælt plate og naturlig hans mest selvbiografiske så langt, der 46-åringen trekker tråder tilbake til 70-tallet. 

Beste spor: 
"Mr. Tembo", "The selfish giant", "Hollow ponds", "Heavy seas of love". 
