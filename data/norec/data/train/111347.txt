Vampyr-moro
Ser man bort fra det forferdelige lydsporet, full av slitsom kjøpesenter-gothrock, er «Suck» friskt blod, et hundre prosent upretensiøst innslag i en overfylt og passe selvhøytidelig vampyr-genre. 

Det mislykkede bandet The Winners' turné går ikke helt som planlagt etter hvert som medlemmene blir blodsugere én etter én. 
På veien treffer de både Alice Cooper (ordentlig skummel!), Iggy Pop (ordentlig dum!) og Moby (ordentlig morsom, helt sant!). 
Splatter-sekvensene ser dessuten langt dyrere ut enn hva budsjettet skulle tilsi. 

ØYSTEIN DAVID JOHANSEN 
