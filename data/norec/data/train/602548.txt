En av bandets beste
Satyricon er ute med et av sine sterkeste album. 

Bandet er velkjent innen norsk black metal og har vært med helt siden sjangerens begynnelse. 
Siden da har de med mer eller mindre hell klart å fornye seg litt og litt og samtidig prøvd å være tro mot sine røtter. 

Gjennom albumet er det flere progressive og spennende spor. 
Låten «Blood Cracks Open the Ground» er utrolig fengende og en sikker vinner for headbanging. 
Samtidig har du den mer eksperimentelle låten «Dissonant» med saksofon som fungerer som et friskt pust i en statisk besetning med gitar, bass og trommer. 

En av de største fallgruvene ved dette albumet er det kjipe lydbildet. 
Produksjonen mangler dybde hvor både bass og basstromme er alt for lavt i miksen. 
Det er slurvete gjort, noe som ikke passer til den progressive retningen bandet har siktet seg inn på. 
I tillegg er det noen få svake låter som for eksempel tittelsporet – et kjedeligere introduksjons-riff skal du lete lenge etter. 

At et band med så mange år bak seg kan levere et album som ikke holder mål når det gjelder lydkvalitet er en stor skuffelse og helt ubegripelig. 
Likevel er låtene så sterke i seg selv at dette reiser opp til å være et av bandets beste utgivelser. 
