Selina Toyomasu:«Soul Fire» 

(VIA Music/Musikkoperatørene) 

Lekkert anrettet, men pregløs etno-elektronika. 

«Soul Fire» med norsk-indiske Selina Toyomasu er et lekkert anrettet og ambisiøst album, men sangene er pregløse og rent sagt kjedelige. 
Selina Toyomasu-albumet kan betegnes som en krysning av etno-pop og elektronika, uten at resultatet kan sies å være særlig vellykket. 
Selina har en grei stemme, men hun utmerker seg ikke på noe som helst vis. 
Det samme kan sies om de nokså avanserte, men uforløste og uinteressante låtene, som ikke inneholder noen av de kvalitetene som må til for å holde lytteren engasjert. 

ESPEN A. HANSEN 
