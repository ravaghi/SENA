Helene Bøksle:«Morild» 

(Sonet) 

Da Helene Bøksle debuterte med sine folkeviseinspirerte låter på «Elverøy» i 2006, ble hun i altfor stor grad sammenlignet med det nå havarerte crossoverfenomenet Gåte, og nærmest avkrevd samme nyskapende kraft. 
Men Bøksle bør ses på som en konservator mer enn en innovatør. 
På sitt andre album tolker hun originalene som har formet henne musikalsk, og gjort at hun kan gjøre hevd på sin rolle som populærkulturell formidler av norske folketoner. 
Bøksle har en unik stemme hvis urkraft sprenger seg vei direkte inn i kjernen til den norske folkesjela. 
God smak har hun også, og sett bort fra åpningssporet «Sommarvind», er det ingen kjedelige valg på platen. 

Det høres levende ut, og man kan merke at låtene er spilt inn live. 
Det er ikke alltid det har så mye å si, men etter noen gjennomlyttinger skjønner man hvor viktig det er for tolkningen av disse folkekjære låtene at dynamikken kommer direkte fra hjertet. 

ANBEFALTE KJØP: 
«Den svalande vind», «Ikonn», «Var jeg en vind», «Svalens sang», «Gje meg handa» 
