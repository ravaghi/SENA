Tyvlånte hotellpianoer
Teatralske sanger med stil og nerve. 

Daniel Knox: "Chasescene" (H.P.Johnson/Border) 

Daniel Knox flyttet fra Springfield til Chicago for å gå på filmskole, men kveldene brukte han til å snike seg inn på hoteller og lære seg å spille på pianoer som sto i lobbyene der. 

Som komponist for teater og film har han fått bruk for begge deler, og som vokalist har han en dramatisk nerve som strekker seg mot John Grant, Harry Nilsson, Scott Walker og Randy Newman. 
Ikke samme nivå, men bra likevel. 

Her har han fått med seg den gamle Pulp-vokalisten Jarvis Coker på "Capitol" og Nina Nastasia på "The poisoner". 
Flotte bidrag fra begge, og "The poisoner" skal bygge på en hendelse der Knox fikk forgiftet maten sin av en han bodde sammen med. 
Sangen har han brukt tidligere til en film. 

Knox er en god historieforteller, og det hviler unektelig noe teatralsk det hele. 
Pianoet er sentralt, og resten er ivaretatt av folk som multiinstrumentalist Ralph Carney, mangeårig musiker for Tom Waits, og Jason Toth, trommis for The Handsome Family. 

Beste spor: 
"Capitol", "The poisoner", "Leftovers". 
