Singleanmeldelse:Eksentriske Abel 

Hele Norges pop-eksentriker er tilbake. 

LÅT: POP Morten Abel «Lost» (EMI) 

Fremfor alt er det godt å høre fra Morten Abel igjen etter seks år i platetaushet. 
«Some Of Us Will Make It» var en løssluppen og referanseleken plate, og «Lost» fortsetter i det samme sporet, om enn i en noe mer dunkel og elektronisk form. 

«Lost» er en tungt groovy Abel-låt med urolig undertone, en mørk og rytmisk oppdatering av «Doberman» kanskje, men på langt nær like umiddelbar. 
Selv om det ikke skjer så mye i låten, er dette likevel umiskjennelig Morten Abel - ikke minst via hans karakteristiske vokalhopp. 
Morten Abel er fremdeles vår David Bowie, er det virkelig tilfeldig at de ramler ut av sin mangeårige dvale i samme uke? 
