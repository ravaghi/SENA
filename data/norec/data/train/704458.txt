Fire norsk-americanaer
At det norske plateåret åpner med et americana-album, er som det skal være. 

Den amerikanske folkemusikken har et solid grep om norske hjerterøtter. 
Den er eget til både ensom depping og hektisk låvedans, to motpoler som passer oss. 
Dessuten hadde norske utvandrere fela med i bagasjen, så vi har noen aksjer i sjangeren. 

Julie & The New Favorites debuterte med "Recipe" for to år siden. 
Oslo-bandet spiller musikk inspirert av det østlige USA, og på spreke "Selfpity pickin'" har de fått med seg den amerikanske felespilleren Michael Barnett fra Deadly Gentlemen. 

Julie Moe Sandø har en luftig stemme som beveger seg uanstrengt mellom melankoli og friske fraspark, og bandet overdriver ikke bluegrass-kjøret. 
Skandinavisk bluegrass-noir heter det i presseskrivet, og vi kjøper den. 

Beste spor: 
"Lifetime lullaby", "All we need to know", "Twenty years". 
