Gainward 6800 GT Golden Sample
LES OGSÅ: 

Gainward er kjent for de spennende løsningene sine, med ytelse over normalen og rare navn. 
Ultra/2400 Golden Sample har begge disse egenskapene, og har klokkehastigheter på GeForce 6800 Ultra-nivå - selv om den selges som en GT. 

Det vil si at du i praksis får et Ultra-kort for prisen av et GT-kort - altså rundt 500 kroner mindre. 
Til gjengjeld får du med deg støynivået fra en Ultra-vifte, som gjør dette kortet til testens mest støyende skjermkort. 

Raskest i klassen 

Når det er sagt, er det en glede å se hvordan dette kortet skjærer gjennom testprogrammene våre som en kniv i varmt smør. 
Det er ikke før vi skrur på full antialiasing og anisotropisk filtrering i 1600 x 1200 av det begynner å få problemer med skjermoppdateringen, og der er det slettes ikke alene. 

Når vi sier at du får Ultra-ytelse for prisen til et GT-kort, er dette imidlertid en sannhet med modifikasjoner - for dette er samtidig testens dyreste skjermkort. 
Det koster for eksempel 100 kroner mer enn POV sitt tilbud, som også kan oppnå de samme hastighetene med mindre støy og bedre kvalitet. 

Det er også testens eneste kort som ikke bundler noen spill. 
I stedet kommer det med en CD med Expert Tools - som er et overklokkings- og viftestyringsprogram. 
Vår erfaring med dette programmet er dessverre ikke særlig godt - ettersom det er mer sjenerende med en viftestøy som varierer hele tiden enn en vifte som snurrer på konstant hastighet. 

...men ikke best 

Stort større overklokking enn den som allerede er gjort i kortet resulterte for øvrig i masser av bildestøy - som vil si at dette bare er et kort som er "ferdigklokket." 

Ser vi nærmere på hva du faktisk betaler for denne ekstra ytelsen, kommer det bare marginalt bedre ut enn de andre - og da synes vi at støyen, mangelen på bundlede spill, og den ekstra kortplassen trekker dette for mye ned til å vinne. 

Vi legger altså mer vekt på summen av de andre egenskapene enn rå ytelse, men hvis du ikke trenger videoinngang og har et lydtett kabinett ser vi ingen problemer med dette kortet med det rare navnet fra Gainward. 
Du får faktisk veldig mye 3DMark for pengene her. 
