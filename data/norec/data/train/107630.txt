Vise Menn:«Forbud mot å fly» 

(INproduction) 

Album nr. to fra Haugesunds-baserte Vise Menn tar aldri av. 

Neddempet visepop er stikkord for Vise Menn. 
Musikalsk holder de seg litt i samme område som Elle Melle, som kommer lenger sørfra i Rogaland. 
På sitt annet album klarer de ikke helt å innfri med et helt album med gode låter. 
Sanger som «Please misunn meg» og tittelmelodien er fine perler både tekstmessig og musikalsk, men resten blir ganske ujevnt og enkelte steder litt småkjedelig. 
Det hjelper litt at de blant annet har fått teksthjelp fra Gunnar Roalkvam. 

Vise 
Menn har potensial til å sjarmere med sine sanger, men klarer ikke helt å forløse talentet sitt på «Forbud mot å fly». 
