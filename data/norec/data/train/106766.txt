Snow Patrol:«Eyes Open» 

(Polydor/Universal) 

Verden får aldri nok av band som disse skottene. 

Band som tenker bredt både i lydbilde og målgruppe, og som maler stadionrocken sin med tykk pensel. 
I korthet: 
Band som ligner på U2. 
Og siden det vil ta tid før U2 og Coldplay returnerer med nye plater, er poplandskapet i skrivende stund vidåpent for Snow Patrol, som snuste på stort gjennombrudd med to millioner solgte av forrige album. 
«Eyes Open» kan fort ta dem enda lengre, ikke fordi de er så karaktersterke, men fordi de ligner tilstrekkelig på noe som beviselig slår an. 

LAST NED: 
«Make This Go On Forever», «You're All I Have», «Set Fire To The Third Bar», «Chasing Cars» 
