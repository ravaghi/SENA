Tom McRae:«The Alphabet Of Hurricanes» 

(Cooking Vinyl/Tuba) 

Han «skriver sitt liv». 
Men livet hans er kjedelig. 

Britiske McRae er en av de «singer/songwriter»'ne man følger gjennom et par-tre album. 
Pirrende debut. 
Seriøst, følsomt ungt menneske! 
Hysterisk premature sammenligninger med Nick Drake i musikkpressen! 
Mildt sekunda, smått latterlig gravalvorlig andrealbum følger. 
Så ett til, og ett til. 
Inntil du til sist kvitter deg med hele katalogen. 

Storbritannia fostret en hurv slike på 2000-tallet. 
Ed Harcourt. 
Damien Rice. 
McRae er på sin femte nå, og er fortsatt «flink». 
Men interessant? 
Ikke. 
McRae er vanlig, akkurat som deg og meg. 
Vi vet begge at dét ikke er tilstrekkelig. 

BESTE LÅT: 
«Please» 
