Grønn jul
Knappe tretti minutter med alle de kjente figurene fra Shreks univers er litt snaut, og hadde vel strengt tatt ikke fortjent en egen utgivelse på DVD. 
Men la gå, halvtimen vi får er tettpakket moro, et slags «best of » av særegenhetene til eselet, katten med støvlene og de andre når de invaderer hjemmet til det grønne trollet og krever jul. 
Den engelske versjonen er langt å foretrekke, jeg kan ikke huske å ha sett de norske stemmene så dårlig synket i de tidligere filmene. 
Ekstramaterialet er for de aller minste: pepperkakespill, syng med på julesanger, trailere. 

ØYSTEIN DAVID JOHANSEN 
