Spenstig og moderne
Spenstig og moderne bruk av tradisjonen 

Bassekou Kouyate og hans band Ngoni ba imponerte alle som var til stede da de spilte på Bergenfest i år. 
Kouyate er en formidabel utøver på strengeinstrumentet Ngoni, et instrument som har vært brukt i hans hjemland Mali siden 1300-tallet. 
Men Koyate har fornyet bruken av ngonien, blant annet med å koble den til forsterkere. 
Også musikalsk er musikken hans spenstig og moderne, selv om røttene ikke er til å ta feil av. 

Kouyate spilte med Ali Farka Toure i flere år, og også Kouyates musikk har klare likhetstrekk med blues. 
Den eneste tradisjonslåten her, «Bambugu Blues», er som å høre en blues fra Missisippideltaet. 
Men det meste av musikken er både raskere og mer livlig enn dette kuttet. 
Vokalist Amy Sacko er for øvrig med på å gi albumet et flott særpreg. 
Gjestemusikerne er også velkjente verdensmusikere som Kasse Mady Diabate, Vieux Farka Toure og Toumani Diabate for å nevne tre. 

OLAV GORSETH 

Enig med vår anmelder? 
Si din mening her. 
