Test:Eva solo salatslynge 

Eva solos salatslynge får frem barnet i oss. 
Men virker den? 

Få ting er tristere enn å spise salat som bader i vann. 
Spesielt om en velger en majones- eller rømmebasert dressing. 
Men vann må til, for å vaske salaten, eventuelt friske opp salat som har blitt dvask etter et par dager for lenge i kjøleskapet. 

Eva solos salatslynge er en langt enklere variant enn de trommelbaserte, og metoden er som den vi husker fra barneleker på stranden: 
Se jeg kan trylle! 
Jeg kan holde en bøtte full av vann opp ned, uten å bli våt. 
Alternativt Mr. Beans lunch-i-parken-salatslynge. 
Men vi velger å ikke tenke på den når vi skal lage mat. 

Maken til vafler har du aldri sett: vi har testet Modds-jernet 

Enkelt og greit 

Selve slyngen er en enkel gummibøtte med nylontau og en rist i rustfritt stål. 
Dy kan bruke bøtten til å skylle salaten, om du ikke har en egen kum til dette, eller så kan du skylle salaten separat og legge oppi bøtten. 
Så er det bare å sørge for at det ikke er noen eller noe i veien, og slenge løs. 
Når du slynger samles vannet opp under stålristen, og etter noen runder, er den klar til å serveres. 
Så godt som dryppefri. 

Se bare her: 

Vi har testet den barnslige salatslyngen ved flere anledninger, og kan ikke annet å si at den funker. 
Det er morsomt. 
Og den virker langt mer robust enn trommelsalatslyngene vi er vant til å bruke. 

Det er imidlertid et par ting som trekker ned. 
Du er avhengig av litt plass. 
Dette er ikke spesielt velegnet for små eller smale kjøkken, og heller ikke en spesielt god idé med mange små barn som løper rundt. 
Skal vi være ekstra pirkete må vi også trekke frem at dersom du velgerå skylle salaten i bøtten, blir nylontauet vått, og det vil kunne dryppe litt i etterkant. 
Dette kan gi skjemmende flekker på benkeplate, hyller eller trebord. 

Konklusjon: 

Denne journalisten kan godt like ideen om at det enkle ofte er det beste. 
Og det er enkelt. 
Skyll, hell og sleng. 
Salatslyngen gjør jobben, den, på nivå med en av de mer klassiske salatslyngene. 
Mindre plass i skapet tar den også. 
Du kan eventuelt bruke den som vinkjøler eller vase (men pass deg for å gå i denne fella! 
Du bør ikke bruke den til giftige blomster eller bruke gjødningsmiddel som ikke er spiselig.) 
Eller bare la den lyse opp på benken om du velger den grønne varianten. 

Vi lander likevel på en tja. 
I forhold til det slyngeløse alternativet er dette definitivt en vinner. 
Men vi holder en knapp på trommelen. 
Så forhindrer vi kanskje at én ulykke skjer i hjemmet i år. 
