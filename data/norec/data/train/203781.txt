Slik får du god surfe­opplevelse i alle etasjer
Men prisen er fremdeles høy. 

Hvis du bor i en større bolig og bare har én trådløs ruter, har du kanskje merket at signalene i deler av boligen er mye svakere enn nærmest ruteren. 
Dette kan relateres til en blanding av begrensninger på rekkevidda til ruteren din, størrelsen på boligen og at vegger – spesielt med betong/mur – gjør at signalene ikke er like sterke overalt. 

For å løse dette problemet, kan man blant annet kjøpe nettverksforsterkere, som mottar signaler fra ruteren, forsterker disse og sender dem videre. 
En annen ting, som har kommet mer og mer de seineste åra, er mesh-nettverk (spindelvevnett). 
Her er tanken at i stedet for å bruke en trådløs ruter (og forsterker), har flere små noder som plasseres rundt i boligen og danner et nettverk som skal sørge for gode signaler i hele boligen. 

Netgear Orbi RBK23 

I fjor tok vi en titt på Netgears mesh-løsning, Orbi RBK40, som består av et sett på én trådløs ruter og én satellitt. 
Vi var stort sett fornøyd med opplevelsen og trillet terningkast 5. 

Nå har vi også fått testet Netgear Orbi RBK23. 
Dette er i Orbi RBK20-serien, men med en ekstra satellitt slik at man har én trådløs ruter og to mesh-noder. 

Oppsettet av RBK23 er forholdsvis likt RBK40, men i dette tilfellet vil vi faktisk anbefale å bruke appen til å sette opp mesh-løsningen framfor å bruke PC-en og en nettleser. 
Rett og slett fordi oppsettsprosessen er mer oversiktlig og rett fram, i tillegg til at vi opplevde at stegene var noe ulike. 

For eksempel står det i nettleseren at man skal vente til lyset på satellittene lyser kontinuerlig før man trykker på synkroniseringsknappen. 
I appen står det at lyset skal pulsere, noe som er riktig. 

Uansett, gikk oppsettet stort sett greit. 
Det tok noen minutter å koble hver satellitt mot hovedruteren, men det advares det faktisk om når man startet oppsettet. 

Mye bedre app 

Noe vi ikke var helt fornøyde med da vi testet Netgears mesh-løsning i fjor, var mobilappen som var forholdsvis begrenset. 
«Faktisk er det svært lite du kan gjøre fra appen, annet enn å sette opp nettet og se at alt fungerer. 
Alt annet må du gjøre fra web-klienten, der du til gjengjeld har mye avansert funksjonalitet og skreddersøm å boltre deg med», skrev vi i fjor. 

Netgear har heldigvis gjort noe med dette og nå kan appen brukes til ting som: 

Bra tilkobling i hele huset 

Vi testet Orbi RBK23 i en enebolig med to etasjer (rundt 200 kvadratmeter (pluss en garasje (rundt 50 kvadratmeter) under huset. 
Ruteren er plassert omtrent midt i hovedetasjen, noe som gir et godt utgangspunkt for hvor man skal plassere satellittene. 

PS. 
Netgear gir også tips om hvor man bør plassere ruteren og satellittene, og man ser et oransje indikatorlys på satellitten(e) når signalene ikke er gode nok. 

Den første satellitten plasserte vi i andre etasje, også den omtrent midt i. 
Dette var definitivt den beste løsningen og sørget for gode signaler i hele etasjen, og en stor forbedring fra én ruter som ikke er i stand til å nå ut i ytterkantene. 

Deretter installerte vi den andre Orbi-noden i garasjen. 
Mellom hovedetasjen og garasjen er det mye betong og armeringsjern, noe som bremser signalene betraktelig. 
Det tok litt lengre tid for ruteren og satellitten å finne hverandre, men det gikk omsider. 
Her var også hastighetsøkningen høyest med nesten en tredobling. 

Legg merke til tallene i kolonnen til høyre som viser hastigheten med to Orbier (altså ruter pluss én satellitt koblet sammen). 
Ettersom ruteren er plassert ganske sentrert i boligen, mellom etasjene, var det i dette tilfellet nok med én node i hver etasje og man vil ikke merke noe særlig hastighetsøkning med en ekstra node i for eksempel toppetasjen. 

Har man en bolig med tre etasjer, der ruteren er enten plassert i nederste eller øverste etasje, vil man plassere én satellitt i hver etasje for best mulig opplevelse. 

Konklusjon 

Mesh-nettverk kan være en ypperlig løsning hvis man har en større bolig og ønsker stabil og god Internettdekning i alle rom og etasjer. 
Netgear Orbi RBK23-settet med én ruter og to satellitter er et godt alternativ hvis man ønsker god stabilitet over flere etasjer. 

Settet er ikke like kraftig som RBK40, samtidig som det har færre LAN-kontakter, hvis man er avhengig av det. 
RBK23 har dog den fordelen at det har en ekstra node. 
Prisen er faktisk så å si lik, så da må en nesten avgjøre om det holder med to bokser, men flere LAN-kontakter, eller har en bolig der det er kjekkest med én ruter + to satellitter. 
Orbi RBK40 klarer uansett fint flere etasjer. 

Vi kan uansett trygt anbefale både Orbi RBK23 og RBK40, som begge leverer et godt og stabilt internettsignal. 

Les også våre andre tester av mesh-nettverk. 
