Død som en stein
«Stoned» handler om det drukna Rolling Stones-medlemmet Brian Jones. 

Rundt 90 prosent av filmen fortoner seg som en hudglad sladrehistorie fra den intellektuelle fattigdommens blotterbevegelse. 
Slutten har en vri. 
Jeg skal ikke røpe den. 

Gjennom øynene til en entusiastisk, men hemma håndverker får vi se hvordan sekstitallsgroupier i England kler ustanselig av seg for å få mat, mens Brian Jones sitter i Kristoffer Robins barndomshjem og snøvler med paranoiaen sin. 
Grunnen er at den strenge faren knuste bluesplatene hans bare fordi han hadde gjort en 14-åring gravid. 
Spinal tap! 
«Stoned» er en tåpelig film med en uinteressant historie. 
Til og med lydsporet er likegyldig. 
