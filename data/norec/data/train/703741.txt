Sprekt comeback
Roddy Frame er blitt 50 år, og i fjor var det 30 år siden han og Aztec Camera ga ut banebrytende " High land, hard rain". 
Skotten har nylig turnet med sangene derfra, men samtidig er han tilbake med sitt første soloalbum på åtte år. 

Frame åpner overraskende friskt med deilig solskinnspop i "White pony", "Postcard" og "Into the sun". 
Så blir han ettertenksom og stille på "Rear view mirror", uten at svekker platen. 
Resten er heller ikke dårlig. 
Et sterkt comeback fra en aldrende artist som leverte sitt mesterverk som 19-åring. 

Beste spor: 
"White pony", "Postcard", "Into the sun", "Forty days of rain", "From a train". 
