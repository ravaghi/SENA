Plateanmeldelse:Yeasayer 

Mer duftende, enda vanskeligere. 

ALBUM: 
INDIEPOP Yeasayer «Fragrant World» (Secretely Canadian/Playground) 

I sin higen etter å flytte kreative milepæler har brooklynerne for lengst fjernet forståelige låtstrukturer. 
I alle fall på overflaten. 
På sin tredje har kvintetten så mange finurlige elektroniske abstraksjoner at selv et mindre analytisk hode smelter i jakten på system. 

Deres minst tilgjengelige album er likevel deres mest interessante, både fordi de finner en barnlig glede i å leke melodigjemsel, der låtene først fremstår i all sin herlighet når man investerer tid. 
Men også fordi ja-menneskene kombinerer det pussige, snurrige og direkte uforståelige med plutselige frembrudd av lettlikte melodier. 

BESTE LÅT: 
«Demon Road» 

TOR MARTIN BØE 
