Spektakulær larm
Denne filmen bygger videre på Star Trek-universet, kjent både fra filmer og en langvarig tv-serie. 
La meg bare si: 
Dette er for fansen. 
Når det er sagt, sier en følgende: 
I denne filmen kalles mannskapet på romskipet "Enterprise" hjem. 
Vi er på 2200-tallet. 

Det oppdages at en terrorgruppe innen deres egen organisasjon har detonert selve flåten og alt hva den står for. 
Med andre ord: 
Jorden er i en krisetilstand. 
Captein Kirk (Chris Pine) må lede sitt mannskap i en verdensomspennende krigssone i jakten på denne høyst dødelige fienden. 
Samtidig er det også en personlig vendetta for ham. 

(Anmeldelsen fortsetter under bildet) 

Vel. 
Dette tar iblant pusten fra en, visuelt sett. 
Det aller meste her er spektakulært. 
Digre tablåer, store bevegelser, billedkomposisjoner av mildest talt luftig karakter, mennesker som beveger seg med dødbringende effektivitet, pluss at de er i stand til å oppføre seg sentimentalt. 
Og det hele er tilsatt larm og leven. 
Mye larm og leven. 
Bemerk: 
Filmen er i 3D, og dén dimensjonen er briljant utført. 

Igjen: 
Dette er for fansen. 
Men de blir servert forrett, stor middag og minst to desserter. 
