Lightships:«Electric Cables» 

(Domino/Playground) 

Fornemmelse av gitar. 

Teenage Fanclub knaker i fundamentet. 
Skottenes uoffisielle frontmann, Norman Blake, ga ut sideprosjektet Jonny i fjor, og nå solodebuterer bassist Gerard Love. 

41-åringens låtskriverkvaliteter er allerede meislet i Fanclub-bautaer som «Ain't That Enough» og «Sparky's Dream». 
På egen hånd minner han mye om disse, men forventningen om gitar byttes ofte ut med fløyter og roligere instrumenter. 

Noe som i starten gjør det hele nesten unnskyldende anonymt, før man anerkjenner det lavmælte. 
Låttitlenes bud om sommer og varme er derimot rimelig fantasiløse, selv om det er mye mild kveldssol som preger og definerer denne lune utgivelsen. 

BESTE LÅT: 
«Silver And Gold» 

TOR MARTIN BØE 
