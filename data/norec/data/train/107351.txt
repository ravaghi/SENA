Keyshia Cole:«The Way It Is» 

(A&M Records) 

En ny Mary J. Blige eller Alicia Keys? 

22 år gamle Keyshia Cole fra California er kanskje ikke like «cool» som Mary J., eller like «flink» som Alicia, men at hun omtales som det «next big thing» etter begge disse, er ikke bare uberettiget hype. 
Hun er en krysning mellom dem, der gatesmarthet blandes med meloditeft. 
I tillegg til å være et uhyre velprodusert album (Krucial Keys, Kanye West, Ron Fair m.fl.), er «The Way It Is» spekket med formfullendte, freshe r&b-låter, der åpningssporet «(I Just Want It) To Be Over» og «Guess What» (feat. 
Jadakiss) bare er to av flere dansbare høydepunkter. 
Keyshias vokal er nærmest barnlig i uttryk- ket, kombinert med en lys råhet, som gjør at hun til tider nesten minner om Michael Jackson før stemmeskiftet. 
Debutanten Keyshia er ikke akkurat utradisjonell, men en sjelden og velkommen overraskelse på r&b-fronten likevel. 
