Wild Flag:«Wild Flag» 

(Merge) 

Halvsuper supergruppe. 

Sleater-Kinney imploderte under den massive vekten av det beinknusende mesterverket «The Woods» i 2005. 
Nå er to blad av trioen - Carrie Brownstein (gitarhelten med hikkestemmen) og Janet Weiss (den kvinnelige John Bonham) - tilbake i det som må kalles en punkindie-«jentesupergruppe», forsterket av The Minders' Rebecca Cole og Mary Timony (Helium). 

De høye forventningene blir bare delvis innfridd. 
Til å i så stor grad handle om musikkens vesen, mangler «Wild Flag» en viss nødvendighetsfølelse, noe akutt. 
Wild Flag har auraen til proffer, og debutalbumet er blitt et stykke god - men bare tidvis briljant - «nittitallsindie». 

BESTE LÅT: 
«Romance» 

MORTEN STÅLE NILSEN 
