Jokke møter Hellström
Veldig ofte er norsk musikk er best på norsk. 

For sant til å være godt. 
(VME) 

Hypen har lagt som et tykt og klamt teppe rundt John Olav Nilsen & Gjengen i nesten et år nå. 
Heldigvis holder guttene fra Loddefjord utenfor Bergen det de har bebudet og lovet oss, nemlig at debutplaten deres er et rockealbum som skurrer og skarrer herlig av sted med en sterk bunke låter sunget på dialekt. 
Tekstene er til og med gode. 
Og gitarspillet er fortreffelig. 

Stilmessig handler dette om det musikalske veikrysset der Håkan Hellström møter Jokke. 
John Olav Nilsen synger ikke særlig bedre enn noen av dem, men de gode låtene, det tøffe lydbildet og den entusiastiske formidlingen er forførende dersom du tåler småsur vokal og en serie med prangende tekstmeldinger og underfundig poesi. 

«For sant til å være godt» er fylt av sårhet og lengsel, lykke og ulykke, men har likevel en oppløftende og livfull stemning i seg. 
Veldig ofte er norsk musikk er best på norsk. 
