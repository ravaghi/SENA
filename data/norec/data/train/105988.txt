Moddi - Floriography
Åpent og klaustrofobisk. 

Moddi, egentlig Pål Knutsen (22), er fra Senja-traktene. 
Men han høres ut som om han kommer Island. 
Musikken higer etter de ekstatisk eteriske kvalitetene Sigur Rós har tatt patent på. 
Den teatrale vokalen låner både valør og aksent fra Björk - den er av typen engelskmenn vil oppfatte som «søt», men som av hans landsmenn vil kunne oppleves som kokett. 

«Floriography» er eksellent produsert, og åpner atmosfærisk og skjørt dramatisk. 
Men albumet utvikler seg ikke, og resultatet er et paradoks: 
De åpne landskapers klaustrofobiske musikk. 
Det blir privat, nesten litt pinlig. 
Modig fyr, Moddi. 
Spiller trekkspill og greier. 
Bevegende for noen, ugjennomtrengelig for meg. 

BESTE LÅT: 
«Rubbles» 

MORTEN STÅLE NILSEN 
