Noora: «Zeros», single
(Warner) 

Ingen fulltreffer fra Noora. 

«Zero» er en smakebit fra det kommende albumet til R&B-sangeren Noora som måtte ta en lengre pause fra musikken på grunn av sykdom. 

Noora leverer her en nokså myk, rullende og lett tilbakelent R&B-låt med florlette reggae-drag, som vel ikke kan sies å være en fulltreffer. 
Produsenten kaller seg Craigie, og han har pakket inn stemmen til Noora i et lydbilde som godt kunne vært en smule røffere i kantene, men jeg ser ikke bort ifra at Petre og andre radiostasjoner med ung profil vil digge dette her. 

Min dom: 
Hyggelig, men lett forglemmelig. 
