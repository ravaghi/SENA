Plateanmeldelse:Skrillex 
- «Recess» 

Gjort hjemmelexa. 

Dubsteppens mest hatede bråkmaker albumdebuterer hele tre år etter at hypen hans og dermed hele brostep-sjangeren toppet seg. 

Ikke et optimalt utgangspunkt for slipp, men den nå 26 år gamle Sonny Moore har fått nye impulser og sender sine sporadiske ulyder inn i oppdatert EDM-trap, langt mer raffinert enn sist. 

Støvete glitch, suggerende bass og Burial-aktig two-step, henholdsvis i «Doompy Poomp», «Stranger» og den euforiske avslutningen «Fire Away», samt litt kantete gospel drum&bass i «Coast Is Clear», godt behjulpet av den formidable Chance The Rapper. 

Skrillex har aldri vært spesielt original i uttrykket, men her mikses det kreativt. 
Svenske Niki & The Doves får brostep-overhaling, mens Sonny selv har fått en europeisk sans for tekstur. 

Fin kulturveksling. 

BESTE LÅT: 
«Coast Is Clear» 
