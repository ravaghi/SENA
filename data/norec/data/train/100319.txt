Smått - og uhyggelig godt!
Litt sånn fra «det store intet»: 
En liten ungdomskomedie om tenåringsgraviditet - som er en svær, rørende, råkjapp, relevant og meget morsom opplevelse! 

HANDLER OM: 
Juno er 16. 
Hun er supersmart, nokså nerdete, frekk i kjeften, godhjertet og 100 prosent selvstendig. 
Så når hun finner ut hun skal prøve sex, blir det slik. 
Graviditeten var riktignok ikke påregnet. 
Men det kommer. 
Og hva gjør man så? 
Abort? 
Vel, ettersom fosteret allerede har negler, synes Juno det er en bedre idè å adoptere bort. 
Og det gjør hun... 
DOM: 
Filmen var årets overraskelse da Oscar-nomineringene ble bekjentgjort: 
Det ble fire. 
Blant annet for hovedrolleinnehaver Ellen Page og manusforfatter Diablo Cody (forfatter, stripper, blogger og fenomen.) 
Nomineringene synes vel fortjent! 
For ut av dette tilsynelatede nokså trivielle og lett tragiske materiale, vokser det fram en absolutt forfriskende historie med enormt vidd, stor visdom, briljant snakkekunst, overraskende og hjertevarmende framelsking av noe så verdfullt som ekte menneskelighet, dyp innsikt og kjærlighet. 
Så enkelt. 
Så virkningsfullt. 
Så fullt av liv! 
