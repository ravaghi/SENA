Henger ikke med i tiden
Eminem er den mestselgende rapperen gjennom tidene og kunne lett lent seg tilbake for å nyte sine bragder. 
Likevel kommer han tilbake i et forsøk på å leve opp til skyhøye forventinger i en stadig endrende sjanger. 

De fleste av oss har nok slått fra oss tanken om at Eminem skal klare å toppe sin storhetstid, og i første spor «Walk On Water» får vi bekreftet at hovedpersonen selv er ambivalent. 
«Always in search of the verse that I haven’t spit yet / Will this step just be another misstep?» spør han seg selv før konklusjonen kommer «But as long as I got a mic, I´m godlike/ So me and you are not alike / Bitch, I wrote “Stan“». 

Marshall Mathers har spisset pennen og herser med alt fra presidentskapet til politivold. 
I høst imponerte han med å spytte ut krasse anklager mot Trump under BET Hip Hop Awards. 
Oppfølgeren er å finne på albumet hvor Alicia Keys synger patriotiske tekster i refrengene på låten «Like Home». 
Det høres ut som en vinner, men den alt for pop´a og låten mangler nerven freestyle-stykket han leverte i høst hadde. 

På sitt beste beviser Eminem at han fremdeles har god flyt og timing i låter som «Framed», men så kommer syndefeil med oppbrukte samples fra «I Love Rock‘n’Roll». 
Håper Eminem legger poprocken til side neste gang. 
