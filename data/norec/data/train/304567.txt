En virkelig god Finn Kalvik-nyhet
Visepoesi på skinner sammen med Erik Fosnes Hansen. 

||| 
ALBUM: 
Forfatter Erik Fosnes Hansen er ikke kjent som den enkle rimsmed, ei heller som hovedsanger. 

Det var før han og Finn Kalvik bestemte seg for å åpne de støvete arkivskapene fra Stjerneblokkveien, c/o poste restante Grorud stasjon (180,3 m.o.h.). 

Humor og melankoliDette kunne gått helt feil med pompøs mimring, men heldigvis ei. 

Endelig ei ekte storbydelsskive på real sosiolekt. 
Humor vevd sammen med melankoli og minner som ikke blir til plagsom mimring. 

Solid produsert med stødig puls av dobro, fløyte (selvsagt spilt av Frøydis Grorud) og doser kvalitetsbyblues. 

Fosnes Hansens tekster er som skapt for Kalviks fortsatt ungdommelige røst, og vi må kunne si at den gamle trubadur her viser at han er den femte Gitarkamerat. 

Duoen er Tobben og Ero anno 2010 som har satt høyblokkene på det visemusikalske kartet. 
Det er lett å trives i deres selskap. 

Poetiske skinnegangerOg vi kjøper enkelt en tur/retur-billett og henger i setet «Der togene flyer». 
God hverdagsprosa med klare poetiske skinneganger. 

Beatles sang om Eleanor Rigby, Hansen & Kalvik gir oss mødresangen framfor noen, Ellinor Nordby med Fru Karlsen og Fru Madsen som samler dukker. 

Radiovennlig hele greia, det gjenkjennelige uten at det blir plagsomt sosialrealistisk. 

«Alle har daua på Grorud» heter ei annen låt. 
Det stemmer ikke. 
