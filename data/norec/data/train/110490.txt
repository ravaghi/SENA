Iransk feelgood
Eksotisk og vakker annerledes-opplevelse på kino. 

HANDLER OM: 
Gudfryktig, fattig, sint - men egentlig godhjertet familiefar på den iranske landsbygda jakter desperat på inntekter for å skaffe sin døve datter nytt høreapparat. 
Intet blir lettere når han mister jobben på en strutsefarm. 

DOM: 
Utpreget breddeholder i kinorepetoaret, dette. 
Fascinerende og vakker med sin formidling av dagligliv; ettertenksom i behandling av emner som tro, anstendighet og ære sett gjennom en enkel manns hjerte og sinn. 
Man blir glad for å ha sett denne filmen. 

Umistelig er den dog ikke; den er for enkel og liten til dét. 

JON SELÅS 
