Shakira:«The Sun Comes Out» 

(Epic / Sony Music) 

Schizofren Shakira. 

Columbianske Shakira varter stadig opp med flotte, uimotståelige enkeltlåter, men har ennå til gode å finne retningen for en hel plate. 
Hun er ikke i nærheten denne gangen, heller. 
Sånn blir det kanskje når du på død og liv skal favne både det spansktalende latin-publikummet og det engelskspråklige pop-publikummet på èn og samme gang (låtene her veksler også mellom språkene). 
Shakira er definitivt best når hun er på hjemmebane blant fyrrige latinrytmer. 

Rock-gitaren (The xx-coveren «Islands» er hårreisende sjelløs) og den europeiske balladetradisjonen kan hun trygt legge vekk neste gang, for Shakira er bedre å danse til enn å lytte på. 

BESTE LÅT: 
«Loca». 
