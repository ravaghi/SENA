Høyt nivå
Flott tolkning av klassisk storverk 

Prokofievs «Romeo og Julie» hører til den flotteste orkestermusikken som er skrevet, med store doser drama og lidenskap. 
Verket er arrangert for brassband av Svein Henrik Giske, Frode Rydland og Reid Gilje som selv spiller i Eikanger/Bjørsvik. 

Resultatet er teknisk ganske imponerende. 
Arrangørene har lagt ned musikken en hel tone i forhold til originalen. 
Det er kanskje nødvendig av rent instrumentale hensyn, men gjør musikken blekere enn i symfoniorkesterversjon. 

Instrumentasjonen er gjort med omhu innenfor de gitte rammer (messing og slagverk), og de kraftfulle partiene fungerer ypperlig. 
De neddempede og mykere partiene får litt for mye mute-bruk og viser brassbandets begrensede klanglige ressurser. 

Eikanger/Bjørsvik byr på et samspill på virkelig høyt nivå, og Bjarte Engeset leder det hele med mange klarsynte musikalske disposisjoner. 

ESPEN SELVIK 

Enig med vår anmelder? 
Si din mening 
