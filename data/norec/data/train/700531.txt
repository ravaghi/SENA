For varehus-harryer
Egentlig minner «Employee of the month» om en Politiskolen-film, men det bør jeg ikke skrive av hensyn til nettråner som ikke har tatt tablettene sine. 

Så: 
Nei, Steve Guttenberg er ikke med. 
Heller ikke Miami. 
Men en Chris Evans–etterlikner som heter Dane Cook må forsøke å bli månedens ansatte i varehuset for at han skal gjøre inntrykk på den nye kassadama Jessica Simpson. 
Hun har hovedfag i tannbleking og utringning med utvidet åpningstid, men spiller ikke i filmen fordi hun er kjent Beckett-tolker, slik mange tror. 

Cook forsøker følgelig å gjøre flere teite karriere-ting enn Vince, som er den sleske kassaassistentsjefen. 
Som å komme presis på jobb. 
Arbeidslivs-snobberi forløper ikke ustraffa. 
Filmen går over i en slags kantine-seriøs karfolk-sentimentalitet da kameratene syns at slakke Zack blir for smiskete med sjefene. 
Han angrer. 
I harry-segmentet er dette en nesten-tanke-opplevelse. 
