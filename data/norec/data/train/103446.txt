Carola:«Credo» 

(Sonet/Universal) 

Gospel slik gospel skal låte. 

«Credo» bygger på bibeltekster og er gospel i ordets rette forstand, samtidig som disse lovsangene utgjør den dypt kristne Carolas mest personlige plate hittil. 
Og et par ganger er det nærmest sjokkartet hvor bra Carolas overgang til et moderne lydbilde fungerer, ikke minst på de høydramatiske, tungt funky «Du vet väl om att du er värdfull» og «Så älskade Gud hela världen», der ræpperen Dogge bidrar. 
Slik har du aldri hørt Carola før! 
«Credo» er ujevn og taper seg der tempoet roes, men det viktigste er at Carola og produsent Mikael Axelius viser hvordan god, oppdatert gospel kan låte også med skarpere r&b-kanter istedenfor evinnelig halleluja-allsang. 
