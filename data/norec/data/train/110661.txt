Overdådig ubestemmelig
Overdådig dum og overdådig uttenkt. 

HANDLER OM: 
Etter ville budsjettoverskridelser under innspillingen av «den definitive Vietnam-filmen», blir en liten gruppe av skuespillere sendt ut i den villeste jungelen for noen «virkelige» scener. 
Det aner verken de - eller vi - konsekvensene av. 

Rent faktisk er dette sirkusversjonen av dokumentaren «Hearts of Darkness» (1991), som handler om den vanvittige innspillingen av Francis Ford Coppolas «Apocalypse nå!». 
DOM: 
«Tropic Thunder» er et minefelt av en film. 
På den ene siden kjapp og intelligent og rampete og alt for komplisert satire over diverse Hollywood-myter og -figurer. 

På den annen side: 
Ufattelig smakløs og platt fise-formatering av komediesjangeren, der Ben Stiller åpenbart har innkalt noen av sine venner til mental rehab og sensitivitettrening. 
For eksempel: 
Tom Cruise, her som skallet, musulløs og skruppelløs jødisk filmprodusent. 
Eller Robert Downey jr. som ikke helt vaskekte neger - for øvrig i filmens, tross alt, beste rolle. 

Et enormt apparat er i sving. 
Og det svinger mellom det ganske så morsomme til det totalt umorsomme. 
