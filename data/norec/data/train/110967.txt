Spillanmeldelse:«Pilotwings Resort» 

(VG Nett) 
Nintendo gjenoppliver den 20 år gamle «Pilotwings»-serien til lanseringen av 3DS, og det er sånn passe gøy. 

Der alle andre flyspill handler om hissige luftkamper i 1000 kilometer i timer, går Nintendos flyserie helt andre veien. 
«Pilotwings Resort» putrer av gårde i et behagelig tempo, og mest actionfylt blir det når vi flyr gjennom ringer og skyter på ballonger. 

Her skal vi styre fly, hangglider og jetpack, og navigere oss gjennom en rekke predefinerte løyper. 
Vi tar av fra stranda, drar lavt over havnebyen, tar turen under broen, før nesa rettes mot himmelen. 
Etter en runde rundt vulkankrateret, går turen ned igjen, til landingsstripa utenfor cruiseskipet. 

Jeg får ikke 3D-grafikken til å stemme like bra her, som i «Street Fighter». 
Jeg må hele tiden fokusere, justere på dybden og kontrollere at vinkelen er rett. 
De mest utfordrende flyturene må jeg ta i 2D, for å få det helt presist. 

Til syvende og sist fremstår «Pilotwings Resort» som middels lanseringstittel. 
Det er ålreit å fly rundt og utforske denne øya, men det blir mer et tidsfordriv enn noen særlig givende spillopplevelse. 

PS: 
I salg fra fredag 25. mars. 

PILOTWINGS RESORT Plattform: 
Nintendo 3DS Genre: 
Simulasjon Alder: 3 Utvikler: 
Monster Games Utgiver: 
Nintendo 
Mer info 
