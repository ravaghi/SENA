Sensuelle Emmanuelle
Regi: 
Michel Deville Fr. komedie. 
11 år. 
Anbf. ungdom / voksne 

Fnugglett forviklingskomedie med parodiske hint. 
STJERNER: 
Emmanuelle Béart, Charles Berling, Sara Forestier, Julie Depardieu HANDLING: 
En vakker og forførende primadonna er i sentrum for flere menns oppmerksomhet. 
Det store problemet er hvordan hennes elsker skal få fortalt at de må gjøre det slutt. 
Han skal nemlig gifte seg med en ung kvinne, hvis mor er rik og tilbyr god medgift - i tillegg til sine egne tjenester. 
Filmen er basert på en komedie fra sent 1890-tall av franskmannen Georges Feydeau. 
DOMMEN: 
En svingdørskomedie full av forviklinger krever timing og presisjon, noe som sjelden overføres godt fra teater til film. 
Helt vellykket er det ikke her heller, også de franske ordspill faller noe på stengrunn. 
Men sensuelle Emmanuelle Béarts kokotte spill med menn, og filmens upretensiøse parodiske tone har en viss sjarm. 
Lekne skuespillere og lekre kostymer gir et løft til denne forbipasserende, fnugglette bagatellen. 
Borghild Maaland 
