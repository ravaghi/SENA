Fiskeflørt
Den store Will Smith-animasjonen «Shark tale» har ikke den beseirende naiviteten til «Open season», for dette er en film som forsøker å være gangstersk og gatekul der nede hvor mafiaskoer pleide å stå i sine sementsko. 

En dreneringsfisk med Will Smiths ansikt skrubber hvaler og trøbler med spillegalskapen sin. 
Men så en dag oppstår den misforståelsen at han drepte en hai, og dermed starter det store integritetsløpet mot konfirmasjonsforberedende ærlighet og frelse. 

Animasjoner av fisk er ofte mer vellykka enn lukta av dem, og «Stor ståhai» skildrer livet i dypet på en måte som vil rekruttere mange nye tilhengere blant folk som ellers bare liker guppi med kavringstrø. 

Jeg liker ikke seksuelle hentydninger i dyerefilm, og føler en kvarmete motvilje når Oscar sjekker opp en sekretær med Renée Skjellvegrers stemme og fysiognomi. 
De som kjenner til hvordan fisker elsker, ønsker ikke egentlig romantikk langs bunngjørma. 
De ser for seg at paret glir buklangs hverandre og ejakulerer i badevannet. 
Det finnes en grunn til at Salomos Høysang ikke svømmer over av sjødyr-metaforer. 

Filmen gir forøvrig næring til ryktene om at den vekselvarme Angelina Jolie var fisk i sitt forrige liv. 
For to år siden. 
