Seppo «Retrofeelia»
BareBra Musikk 

En av låtene heter «Joika Funk». 
Det sier vel sitt. 

Bak navnet Seppo skjuler kameratene Are Selheim og Tor Endresen seg. 
Selv om duoen har holdt på siden de gikk på videregående i 1976, er dette deres første plate. 
Og jeg vet ikke om jeg skal le eller gråte. 
For dette er virkelig fæle greier. 

Skulle tro det bare var en spøk. 
«Retrofeelia» starter med «King of Pop», en låt som høres mest ut som en parodi på noe klamt fra 80-tallet. 
Og for ikke å snakke om den finske låten «Yksi Kaksi». 

Dette kan ikke være seriøst ment. 

Musikalsk beveger Seppo seg i landskapet pop og funk. 
De synger på 4-5 språk, og tekstene er også noe for seg selv: 
«Fish and chips / You got beautiful lips / Ah that's sweet / Ham and eggs / You got such lovelilovely legs». 
Styr langt unna. 
Vær så snill. 

MARIT AABY VEBENSTAD 
