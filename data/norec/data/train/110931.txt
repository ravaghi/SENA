a-ha:«Ending On A High Note - The Final Concert» 

(Universal Music) 

Uangripelig pophistorie. 

Den 4. desember 2010 gikk a-ha inn i historiebøkene for godt, etter en ni måneder lang avskjedsturné. 
Det var en fantastisk kveld som nå nesten er blitt gjenskapt med opptaket av trioens definitive svanesang fra nettopp denne vemodige desemberkvelden. 
Det visuelle ved den voldsomme produksjonen kan oppleves på DVD i deluxe-versjonen, mer essensielt her er det glimrende musikalske tverrsnittet av guttas 25 gylne år i norsk pop-bransje. 

Og det er jo bare å slå fast en siste gang - ingen synger som Morten Harket, knapt noen skriver låter som Paul Waaktaar-Savoy. 
Sammen med Magne Furuholmen var de udiskutabelt de beste vi har hatt. 

BESTE LÅT: 
«Summer Moved On» 
