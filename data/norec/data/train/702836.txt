Mer engelsk
Denne filmens viktigste aktør, som det heter når seminarfolket møtes, er Kate Winslet, for hun gjør ingenting dårlig. 

Mimikkmesterens deltakelse oppveier virkelig ikke amatørfaktene til den konstant smirne smiska Cameron Diaz, også kalt Buenos Diaz eller Takk For Idag, men Winslet må være den viktigste grunnen til at noen likte denne komedien. 

Winslet og Diaz er begge i skyttergrava etter oppgjorte forhold, og så bytter de hus. 
Det ene i England, det andre i Neverland. 
Romantiske forviklinger oppstår, blant annet med Jack Black, som virkelig ikke egner seg til scener der dinosaurer ikke spyr levende mat. 
Jude Law oppfører seg mer enn noensinne som en litt lat gigolo, og kjærligheten i denne filmen er ikke for de bortskjemte. 
Men jeg tror den kan bli likt på DVD. 
