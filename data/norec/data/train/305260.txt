«Inn det ene øret, ut det andre»
Scarlett Johansson strever videre på plate. 

||| 
ALBUM: 
Scarlett Johansson avslørte med fjorårets passe bejublede Tom Waits-coveralbum, «Anywhere I Lay My Head», at hun hadde en mer enn habil stemme. 
«Break Up» gir heller ikke sangeren Johansson noen åpenbare riper i lakken, selv om dens fjærlette mikstur av country og nynnbar indiepop heller ikke gir henne noe løft som artist. 
Det er nemlig rimelig ukompliserte saker som serveres. 

Her handler det om at musikken skal sildre inn det ene øret, skape minimalt med furore, ta seg en kort svingom og sildre ut det andre. 
«I Don?t Know What to Do?» er småsentimental duettmaterie med glimt i øyet, mens «Search Your Heart» gjør jobben som upretensiøst dansenummer. 

Men det kjennes aldri viktig og dette samarbeidsprosjektet blir nok mer som et frampek på at Scarlett Johansson faktisk kan ha en artistkarriere i vente om hun får det rette materialet å jobbe med. 
