Start the Party:Save The World 

Helsprø underholdning som trener lattermusklene. 

Helsprøtt er ordet som beskriver Start the Party: 
Save The World. 
Oppfølgeren til Playstation Move sitt lanseringsspill Start the Party!, er nesten like morsomt som forgjengeren. 

Start the Party: 
Save the World bruker den samme gode oppskriften det første spillet ble kjent for da det kom. 

Ved å plasserer trynet ditt på en figur i spillet blir du automatisk ekstra engasjert. 
Konkurranseinstinktet slår til og det blir enda morsommere å konkurrere mot kamerater. 

Redd verden og bli dagens helt 

I Start the Party: 
Save the World har den onde Dr. Terrible sluppet alle sine styrker løs for å ødelegge verden. 
Nå må du trå til for å redde verden og bli dagens helt. 

Beskytt folk fra romvesener, stopp bombehelikoptre, berg fisk fra forurensning og redd dine medspillere fra farlige situasjoner. 

Spillet har over 20 forskjellige småspill i forskjellige spillmodi, avhengig av om du vil spille med flere eller alene. 
Du kan spille med opp til fire andre, men du trenger bare én Move-kontroller. 

For en større utfordring kan en av vennene dine ta Playstation-kontrolleren fatt og styre ulike elementer i småspillene for å gjøre ting vanskelig for deg. 
Dette er noe som kan gi en artig vri på spillopplevelsen. 

Le av hvor dum du ser ut 

Det er ingen tvil om at Start the Party: 
Save the World er veldig underholdende. 
Det er noe eget ved å se sitt eget ansikt hoppe rundt som en tullete figur i et spill. 

Ved hjelp av AR-teknologi (Augumented Reality, "forsterket virkelighet") får du se deg selv med laserpistoler, tennisrekkerter og andre rare gjenstander, mens du hopper og vifter febrilsk med armene. 

Det som er mest gøy med dette spillet er rett og slett å le av hvor dumme alle ser ut, inkludert deg selv. 

Playstation Eye-kameraet tar bilder underveis i spillet slik at alle kan få et glimt av sine beste øyeblikk når spillet er over. 

BRA: 
Dette er enkel underholdning som appellerer til konkurranseinstinktet. 
Du kommer garantert til å få deg en god latter om du spiller dette med vennegjengen. 
Pluss for god bruk av AR-teknologi og bruk av bilder i spillet. 
Du trenger bare én Move-kontroller for å spille. 

DÅRLIG: 
Det er grenser for hvor lenge du orker å holde på, dette er et slitsomt spill! 
Spillet har nok heller ikke veldig lang levetid. 
Det er ikke like variert som Start the Party! - du blir fort godt kjent med småspillene og snart lei. 
Husk: 
Du trenger stor plass i stua! 

Se traileren for Start the Party: 
Save The World her: 
