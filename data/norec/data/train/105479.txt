Plateanmeldelse:Trond Granlund 
- «Sangene langs veien» 

En glad jubilant. 

ALBUM: 
VISER Trond Granlund «Sangene langs veien» (Grammofon) I vinter er det femti år siden Trond Granlund hadde sin første spillejobb, på Høvringen ved foten av Rondane. 
I disse fem tiårene har Granlund gått fra å være landets største glossy popstjerne til å bli en rotnær hederskar med et mer ekte og ærlig uttrykk enn de fleste her i landet. 

Denne platen bærer preg av å være en liten bastard - nye låter, nyinnspillinger og rariteter - men inneholder noen av Trond Granlunds fineste øyeblikk fra tiden etter popstjernelivet, ikke minst samarbeidene med Oslos to kanskje beste rockpoeter, Joachim «Jokke» Nielsen og Trond Ingebretsen, samt en flott duett med avdøde Hilde Heltberg som en periode spilte i Granlunds band X-tra. 

Et mørkt og herlig gjenhør med «Ned i et høl» (Alice In Chains' «Down In A Hole») får vi også. 

63 år er ingen alder, Trond - gi oss en helt ny plate neste gang! 

BESTE LÅT: 
«Det lyste over Eldorado» 
