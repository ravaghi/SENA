Livets glade gutter
Gledessprederne i Comet Kid byr opp til en koselig affære på Øya. 

Comet Kid har drevet på kun halvannet år, men kombinasjonen av folk, pop, blåøyd soul viser seg å passe fint inn i den tidlige ettermiddagsolen som brer seg over Tøyenparken. 
Gjengen spiller godt sammen, og storkoser seg med å starte opp Øyas nest siste dag. 
Vokalist Andreas Kjøll humrer gjennom det fine, trendy skjegget og gjør en fin rolle som ankermann i Comet Kid. 

Fjærlette gitarlicks fra den begavede gitaristen, låter med catchy hooks (fint for radiospilling): 
Det er livets glade gutter det er snakk om. 
Sangene, blant annet veldig fine "Diamonds", er deilig jovialt, og det gode humøret til karene smitter over på publikum. 

Hør debutalbumet Roots i Spotify og WiMP: 

Det er et behagelig opplegg, og man merker på kroppen og hodet at dette er ideel musikk etter gårsdagens elleville avslutning på samme scene. 
Den allerede lojale tilhengerskaren støtter opp bandet rett foran scenekanten, og den gode stemningen gjelder også for publikummerne som ligger og drar seg på gressmatten. 

Det lover godt for Comet Kid. 
Gledesspredere, og de viser mye spilleglede under de snaue tre kvarterene. 
Så regner vi med at oslobandet setter inn ekstragiret når de skal lage oppfølgeren til det finfine debutalbumet Roots. 
