Patti Labelle:«Classic Moments» 

(Def Soul/Universal) 

Patti Labelle, som var en av stjernene under fjorårets Nobelkonsert i Oslo Spektrum, har på sitt nye album samlet et dusin mer eller mindre kjente soulsanger fra de siste 40 år. 
Labelle har en fantastisk stemme, og stemmen kler disse sangene meget godt. 
Med seg som gjesteartister har hun blant andre Elton John, Mary J. Blige og Michael McDonald. 
«Classic Moments» er en plate som er midt i blinken for dem som liker amerikansk soul, presentert i et litt mer moderne lydbilde og produksjon enn da de ble utgitt for første gang. 
Her er mye å glede seg over, og Pattis stemme er hele tiden i forgrunnen. 
«Ain't No Way» med Mary J. Blige, «Stand By You» og «He's Out of Time» er platens høydepunkter. 
