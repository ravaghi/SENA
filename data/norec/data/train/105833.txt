Trond Granlund:«Sanger jeg lærte av faren min» 

(NorskAmerikaner/Universal) 

Østkantens ridder. 

Du skal lete lenge her i landet for å finne den samme artist-ektheten som Trond Granlund (60 til sommeren) innehar. 
Her tar han lidenskapen for røtter - både menneskelige og musikalske - opp til et ukjent nivå med bidrag fra begge foreldrene og sønnen Tommy. 
Spesielt far Rolf på 90 - blind og dement, men stadig like sangglad - er sentral på flere av låtene på denne platen som nettopp handler om sangene som Trond i barndomsårene hørte faren synge. 
Her glir skillingsviser, revynumre og oder om Oslo østkant naturlig sammen i arrangementer trygt fundert i roots-begrepet som Granlund selv var sentral i å revitalisere først på nittitallet. 
Nærhet og varme er som regel for floskler å regne - i Granlunds tilfelle er det hedersbegreper. 

BESTE LÅT: 
«Tigerstaden» 
