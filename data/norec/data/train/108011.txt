Europe: «Start From The Dark»
Sony 

Drepende pompøst og kjedelig 

12 år etter bruddet er Europe ute med comeback-albumet «Start From The Dark». 
Ifølge Joey Tempest selv skulle denne plata være mer Audioslave, Thin Lizzy og Black Sabbath enn typisk Europe. 
Hmmm, hva skal man si om det? 
Ok, i tittellåten gjør de et trist forsøk på et Soundgarden/Audioslave-riff, men ut over det har ikke Europe særlig nytt å by lytterne på. 
Ikke uventet er tekstene, gitar-riffene og produksjon ekstremt harry. 
For selv om gjengen har kvittet seg med de verste puddelsveisene, ligger 80-tallsspøkelset fremdeles som et klamt teppe over bandet. 
Balladene er like pompøse, tekstene like klisjépregede som den gang. 
Nei, dette er nok ikke moro for fansen engang. 

MARIT AABY VEBENSTAD 
