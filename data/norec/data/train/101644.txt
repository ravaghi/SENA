Dødsmelding avkreftet av Serey Die
(Colombia-Elfenbenskysten 2-1) 
En falsk twitter-konto for VM-sluttspillet meldte at faren til Serey Die hadde dødd timer før tapet mot Colombia. 
Etterpå måtte han rykke ut og avkrefte at det var sant. 

- Hei. 
Jeg vil bare si at det er feil som alle melder, at jeg var rørt på grunn av min far. 
Han døde i 2004 og det var bare stoltheten over å være i VM og spille for mitt land, Elfenbenskysten. 
Jeg trodde aldri at jeg en dag kom til å spille i en turnering på et slikt nivå, meldte Die på instagram i kveld etter at verdenspressen hadde skrevet om saken. 

Die strigråt under nasjonalsangen og det som ble meldt etter kampen var at faren til spilleren fra Elfenbenskysten døde to timer før kampstart mot Colombia. 
En falsk FIFA-konto meldte dette på twitter og det spredte seg i verdenspressen. 

Gjennom kvelden strømmet også støtten på til spilleren på sosiale medier. 

Serey Die ble rett før han ble byttet ut involvert i Colombias kontringsmål som ga 2-0, da han mistet ballen midt på banen etter 70 minutter. 

Kan avgjøre egen VM-skjebne 

For kampens del var det det tydelig fra start at det var viktigst å unngå tap for lagene. 
Begge lag kom fra seier i sin første kamp i VM og kunne også med uavgjort avgjøre sin egen VM-skjebne i siste gruppespillkamp. 

Men skuddet i tverrligger fra Cuadrado etter 59 minutter var starten på et fyrverkeri av en kampavslutning. 
Jubelen steg da Didier Drogba kom inn til sin 103. landskamp for Elfenbenskysten på direkten etter supersjansen til Colombia. 
Men bare minutter senere var det Colombia-fansen som gikk av hengslene. 

Kontant heading 

Cuadrado var denne gang i servitør-rollen på corneren som endte på hodet til James Rodriguez. 
Kontant headet han ballen i mål bak Barry som bare minutter tidligere hadde fått fingrene på skuddet fra Cuadrado. 
Men på samarbeidet mellom Colombias to beste offensive spillere var han sjanseløs. 

Bare minutter senere kom kontringsstyrken til Colombia virkelig til sin rett da de de brøt Elfenbenkystens spill, da det afrikanske laget rotet midt på banen. 
Hos det kontringssterke laget endte ballen hos Quintero. 
Innbytteren, som kom inn femten minutter før, satte ballen sikkert forbi Barry. 
Da så det ut til at Colombia hadde punktert kampen. 

- Colombia er et av lagene som spiller på sitt eget kontinekt med voldsom støtte. 
Sør-Amerikanske lag må man se opp før. 
Nå er Chile påmeldt og Colombia her. 
Fotball handler om kvalitet, men også om hjerte. 
Lag kan løfte seg frem mye på det. 
Potensialet er nok litt på på noen av de lagene enn hos de europeiske, sier VGs sportskommentator Truls Dæhli i VGTVs direktestudio. 

Snudde kampbildet 

Men det var da Elfenbenskysten våknet til liv. 
For bare tre minutter senere satte Roma-spilleren Gervinho inn 1-2 på en vanvittig sterk prestasjon der han gjorde alt selv. 
Han driblet av tre mann på sin ferd fra siden og inn i 16-meteren, før han sendte ballen forbi en sjanseløs Ospina på det som må være et av VMs vakreste mål til nå. 

Utviklingen var uventet etter at forestillingen den første timen hadde vært kanskje VMs svakeste forestilling så langt. 

Og nok en gang skjedde det noe i kampen i det Drogba kom inn, selv om kampen ikke snudde slik det gjorde da han kom inn mot Japan. 
Likevel måtte Colombia forsvare seg til de tre poengen mot slutten. 
Noe de imidlertid klarte. 

Mathias Bolly fra Holmlia fikk forøvrig 18 minutter for Elfenbenskysten mot slutten av kampen. 

Den andre kampen i gruppen mellom Hellas og Japan spilles fra midnatt norsk tid. 

Studio oppsumerer kampen mellom Columbia og Elfenbenskysten, som endte 2-1. 

Serey Die's father reportedly died just hours before kick off. 
Still Played For Nation! 
#RESPECT #Worldcup http://t.co/kVZtkxxwZN 
