Klar tale
Kaja Gunnufsen er dagens svar på Kjipe-Lars. 
Hun bruker sin kvinnelige sjarm – eller rettere sagt bevisste mangel på sjarm – til å framføre tekster andre ikke ville kommet helskinnet fra. 
De som fortviler over den tiltakende banningen på NRK, vil neppe sette pris på radiospillingen som måtte bli henne til del. 
Samtidig er det garantert flere enn Kaja som i tankene har stilt seg spørsmålet i "Au": 
"Hvorfor i helvete/vil du ikke bli min kjæreste?". 
Det handler i det hele tatt mye om ubesvart kjærlighet her; om å være jenta som ingen vil ha, om desperat lengsel. 
25-åringen fra Ås spiller en slags folkpop. 
Det blir litt for monotont i lengden, men hun er absolutt et frisk pust i all sin ufriskhet. 
**Spiller på Tou Scene i kveld. 
** 

Beste spor: 
"Borghild", "Desp", "Au". 
