Plateanmeldelse:FKA Twigs - «LP1» 

Nittitallets sanselige hevn. 

Tripp hop tålte på ingen måte overgangen til det nye millenniet. 
Noe spesielt Massive Attacks håpløst bleke utgivelser har vist. 
Tahliah Barnett, som hun heter, tar derimot bristolsjangeren videre. 

Hun tenker rytmer som en blanding av Grimes og Burial, der vokalsamples skifter på å parafrasere Mikke Mus og Darth Vader. 
Litt klønete kan man si at den londonbaserte 26-åringen kanaliserer R & B, men med tekster som behandler kjønnsligheter slik sjenerte nordeuropeere helst vil ha det. 

Noen steder sliter Barnett med mer studiokunnskap enn fremdrift (vanlig sjangerutfordring). 
Men der melodi og lydkaos forenes er dette mykt melankolsk, og ikke minst blendende sensuelt. 

BESTE LÅT: 
«Two Weeks» 
