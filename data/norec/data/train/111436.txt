- Kjæreste New York!
Ti kortfilmer, ti historier i og omkring New York som by og begrep. 
En forunderlig forundringspakke! 

HANDLER OM: 
10 regissører fra hele verden leverer sine små, ulike men ofte innholdsrike skråbetraktninger knyttet til New York. 
En ellevete har knyttet det hele sammen. 

Her er forføringsforsøk - med de mest uvntede utganger; 
Her er møter mellom mennesker dypt inne i, og bundet av, sine kulturer og tradisjoner; 
Her er mennesker med hele liv sammensveiset; her er hastige møter. 
Alt fortalt med innlevelse og lekenhet, ofte godt forstått og lakonisk fortalt. 

Samme konsept som «Paris, Je T'aime» (2006). 
Rio skal visstnok bli neste verdensby som skal portretteres. 

DOM: 
Blandingen er god - om enn noe ujevn. 
Historiene holder godt mål, tross sine ulikheter. 
Dette er en spennende Twist-pose for folk med sans for ukonvensjonell film - og en smeltedigel som New York. 
