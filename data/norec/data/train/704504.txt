Kan sin country
En vakker dag kommer country-Norge til å oppdage gullet som skinner i elva og lære at det heter Olav Larsen. 

Inntil videre får vi være takknemlig for at han bruker tid og penger på å gi ut platene selv. 
Ikke det at han trenger et større apparat i ryggen. 
Han har rikelig med dyktige folk rundt seg i Stavanger-distriktet, og Anita Bekkeheien er hans Emmylou, Dolly, June og Tammy. 
Selv har han en varm stemme og skriver flotte låter. 
Skal du finne et argument mot platen, må det bli at han vandrer på en nedtråkket sti. 
Riktig nok tråkket ned av de beste blant dem, men på "The wild side" legger han inn et ekstra gir og sender sangen i en ny retning midtveis. 
Da faller siste brikke på plass, og Larsen viser hva som virkelig bor i ham. 
Fabelaktig. 

Beste spor: 
"Early in the morning", "Oh my love", "I left the right town", "For Heavens sake", "The wild side". 
