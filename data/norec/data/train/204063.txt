Rusta «Naturtro»:Alt annet enn … 

Pris: 699,- Høyde: 1,80 m 

Jumboplassen i år går til Rustas «naturtro» juletre. 
Delvis fordi det var treet vi brukte lengst tid på å montere. 
Det består av tre deler, med grener som faller ut når du setter det opp. 
Et enkelt prinsipp, men her var det så mange grener som måtte bøyes på plass. 

Formen på treet er også litt rar, og den øverste delen ble aldri helt rett, noe flere påpekte i blindtesten. 

Selv om Rusta-treet på avstand ser greit ut, er det ikke pent på nært hold. 
Grenene ser veldig plastaktige ut, og du ser tydelig at det er brukt ulike materialer på grenene. 

- Robot-armer, er det en som beskriver dem som. 

- Mangler granbar helt inn, det ser merkelig ut, kommenterer en annen. 

Grenene er også ganske skjeve, «naturtro» tittelen er kanskje på sin plass, men det skal ikke mye til før du drar de helt av når du danderer dem. 
Og da drysset det allerede ganske mye da vi monterte treet. 

- Festene er veldig synlige, synes en av testdeltakerne. 

Her siktes det til festene som sørger for at grenen sitter på stammen. 
Det synes at de er av metall, og noen har merkelig nok røde klistremerker på seg, bare sånn for å understreke at det ikke er ekte. 
Festene er i tillegg ganske løse, så grenene vingler en del når man beveger treet. 

Vi liker: 

Vi liker ikke: 
