En tidløs kvalitetsreise - minutt for minutt
Michael Kiwanuka har en hjerterot med dype forgreninger ned i 60- og 70-tallets folk- og soulskattekammer. 

ALBUM: 
Britiske Michael Kiwanuka har familierøttene sine i Uganda, en hjerterot med dype forgreninger ned i 60- og 70-tallets folk- og soulskattekammer. 
Og noen særdeles sjelfulle stemmebånd som gir inntrykk av langt mer livserfaring enn hans tjuefire år skulle tilsi. 

Hans første fullengder - «Home Again» - er en raffinert symbiose av folk og soul i velklingende sameksistens. 

Kiwanuka kan sin Redding og Morrison, og sammen med produsent Paul Butler pakkes de allerede vitale låtene inn i varme strykere, driftige blåsere og ulastelige harmonier til en uimotståelig sjarmerende helhet. 

«Always Waiting» 

«Home Again» er et aldeles strålende album, en tidløs kvalitetsreise - minutt for minutt. 
