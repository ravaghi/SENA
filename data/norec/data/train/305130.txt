Tynn Britney-suppe
Går på technotrynet i nytt Max Martin-samarbeid. 

LÅT: 
Britney Spears tidligere samarbeid med den svenkse hitmakeren Max Martin har som oftest resultert i bombastisk popmusikk med stor gjennomslagskraft. 

Det samme kan ikke sies om «Hold It Against Me», som er er produsert av Dr. Luke. 

Visjonen er tydeligvis å lage kontemporær og klebrig technopop, skreddersydd for hete klubbkvelder der Lady Gaga og Rihanna er nattens dronninger for tiden. 
Dessverre kommer Britney til kort mot sine yngre kolleger. 

Sinusbassen ruller taktfast avgårde, mens autotune-effktene ligger som et apatiserende bakteppe til Britneys akkurat passe tilstedeværende sang. 

«If I said 
I want your body now would you hold it against me/ Cause you feel like paradise and I need a vacation», messer hun i plattheten selv av et refreng, før sangen skjærer ut i et dubstep-parti som forundrer mer en det besnærer. 

Spears har ved flere tidligere anledninger gjort suksess ved å tråkke til side for stien, noe både «I'm a Slave 4 U» og «Toxic» har vært gode eksempler på, men denne gangen smaker det mer av tung valiumsdøs enn yppig popmusikk. 

Kanskje hun skulle tygge litt på denne ferieidéen - «Hold It Against Me» tar henne i alle fall ingen steder. 
