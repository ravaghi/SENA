Kompromissløst og utfordrende
Gittertind tar både Martin Luther, kristendommen og djevelen selv på alvor. 
Det er klart for et himmelfall. 

Det er 500 år siden Martin Luther startet sitt store oppgjør mot pavekirken. 
Noen år etter det ble vårt land, i union med Danmark, tvangspålagt å innføre protestantismen. 
Det er utgangspunktet i tekstuniverset til "Himmellfall", som er Glittertind sitt nye album. 

Her er det musikk som varierer fra nakne kirkeorgel-låter til mer rocka saker, og en del som plasserer seg mellom dem. 
Her går historie og religion hånd i hånd, veldig godt sunget og formidlet av Torbjørn Sandvik fra Lillesand. 
Det hviler en religiøs og andektig atmosfære over mange av de ti låtene og de 38 minuttene "Himmelfall" varer. 

Det er ingen ny ballade a la "Kvilelaus" på dette albumet. 
Denne låten ble a-listet på NRK-P1, og den ga Glittertind et slags kommersielt gjennombrudd. 
Men det er likevel mange sterke låter her, selv om de er kompromissløse i sin form og formidling. 
Allerede på åpneren, "Olav Engelbrektsson", åpenbarer Torbjørn Sandvik og bandet at de har røtter innen tungrocken og metal-sjangeren. 
Men det blir ikke så mye mer rocka enn det. 

For her er det mer snakk om stemninger og religiøs historie enn om å skape kommersielle og direkte låter som går rett inn. 
Spennende nok, utfordrende og godt gjort, men det løsner ikke helt for Glittertind denne gangen. 
Man må kjempe litt for å like dette skikkelig. 
