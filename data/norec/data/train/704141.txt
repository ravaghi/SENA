Et stadion er minstemålet
Hvor ble det av Muse midt oppi dette? 
På sitt sjette album åpner Devon-trioen med krigserklæringen "Supremacy", en miks mellom "Eye of the tiger" og James Bond. 
Så følger "Madness", saktebrennende Queen og U2 bygd på George Michaels "Faith". 
"Panic station" er 80-tallsfønk av Prince-typen, mens hypre "Survival" er OL-låten som får Freddie Mercury til å smile i skyene. 
Eller til å rotere i graven? 
Så får vi "I will survive"-disko i "Follow me", mens "Animals" befinner seg i progland. 

Det er i hvert fall et sted Muse pleide å føle seg hjemme. 
"Explorers" er en kraftballade med "Abbey Road"-krydder, mens "Big freeze" puster flammene. 
Dubstep og Skrillex til slutt, og dermed var schizofrenien fullkommen. 
Men underholdende er det. 

Beste spor: 
"Madness", "Big freeze". 
