En mann og hans tangenter
Lost Animal er soloprosjektet til Jarrod Quarrell, som har forlatt Melbourne-bandet St. Helens. 
På debutalbumet får han i tillegg hjelp av bassist Shags Chamberlain og produsent John Lee, som bidrar med gitar, perkusjon og synth. 
Quarrell snakkesynger seg gjennom platen, mens han utforsker hva keyboard og synth kan frambringe. 
Mulighetene er mange, og han gjør det maksimale ut av det. 
Quarrell lager stemningsfulle låter og har en tøff stemme, selv om du er nødt til å leve med bismaken av hermetisk 80-tall så lenge han legger begrensninger på instrumentbruken. 

Samtidig gjør Quarrell et poeng av nettopp dette og lykkes med å skape en mørk ramme rundt musikken. 
Det er biter av både David Bowie, Bill Callahan og Lou Reed her. 

Beste spor: 
"Lose the baby", "Greylands". 
