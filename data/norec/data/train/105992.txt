Maria Due - «Kissing In Public»
Lett-trippende Due. 

Maria Due er psykologutdannet, men fortjener sannelig også en hyggelig bikarriere som artist. 
Uttrykket er silkelett og melankolsk, lekende og lengtende. 
Hun hopper med naturlig eleganse fra Kings Of Convenience-stemninger via franske chansons til flørting med noir-gitar i albumets klare innertier, «Where The River Is Slow». 

Dues stemme er vever og lys, og den største innsigelsen mot debuten er hennes forsiktige bruk av den - hun sløser ikke akkurat med vokalvolumet, for å si det sånn. 

Der ligger det helt klart et større potensial som venter på å bli forløst i tråd med hennes evner som låtskriver. 

BESTE LÅT: 
«Where The River Is Slow» 
