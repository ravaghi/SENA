Langt fra bånn gass
Kid Ink klarer ikke å leve opp til hjembyens 2014-opptur med tredjealbumet «Full Speed». 

ALBUM: 
Med et Los Angeles-dominert hiphop-år friskt i minne, er det Kid Ink som får æren av å være vestkystmetropolens førstemann ut i 2015 med oppfølgeren til 2013-albumet «My Own Lane». 
Nå som da godt hjulpet av en høyprofilert gjesteliste, som nok en gang stjeler mye av rampelyset til den ikke akkurat unike rapperen. 

Chris Brown-assisterte «Hotel» er denne rundens forsøk på å følge «Main Chick» og hitsingelen Show Me», men har enn så lenge ikke ikke klart å oppnå samme respons. 
Heller ikke albumets «norske» låt «Body Language» - signert Cashmere Cat og Stargate - står igjen som særlig minneverdig, til tross for hjelp fra stjerneskuddet Tinashe og R&B-veteranen; Usher. 

Istedet er det DJ Mustard som igjen redder dagen med både Trey Songz-samarbeidet «About Mine» og standout-sporet «Be Real». 
Sistnevnte mye takket være Detroits oppadstormende bosslady Dej Loaf, som med kun sitt éne, lille refreng gjør en langt mer interessant figur enn hva Kid Ink selv klarer over «Full Speed» sine 15 spor. 
