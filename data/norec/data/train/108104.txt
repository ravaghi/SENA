Ciara - «Fantasy Ride»
En ordentlig berg-og-dalbane. 

Ciaras tegneserieeventyr inneholder et par supre samarbeider, noen fengende krumspring - svøpt i hennes melankolske syn på kjærlighet, krydret med alt som får deg til å danse. 
Hun gir oss dansefot som Janet Jackson og kjærlighetssorg som Ne-Yo, men beholder sin personlighet. 
Platen har dog låter i begge ender av skalaen, fra grusomt til groovy. 
Aller verst der hun forsøker seg på en blanding av opera og crunk. 
Den dansbare singelen «Love Sex Magic» med Justin Timberlake er heller ikke noe å skrive hjem om. 
Men på «Work» teamer Ciara nok en gang opp med Missy Elliott og beviser at sammen er de dynamitt. 
Hun har også med seg Young Jeezy på kjærlighetslåten «Never Ever», som ikke overraskende funker bra. 

Ciaras preges av at hun hele veien utstråler lidenskap. 
Kanskje er det derfor hun klarer å synge helt nydelig om fylleangst i «I Don't Remember»? 
Ciara gjør så mye riktig at feilene hennes bare gjør henne menneskelig. 

ANBEFALTE KJØP: 
«Work», «Never Ever», «I Don't Remember», «Echo» 

SILJE LARSEN BORGAN 
