Westlife «... Allow us to be frank»
(BMG) 

Den irske kvartetten har gjort en samling amerikanske standardlåter til sin nyeste plate. 

Dette er den dårligste plata jeg har hørt med Westlife! 
Deres musikalske hyllest til «The Rat Pack» med blant andre Frank Sinatra, Sammy Davis jr. og Dean Martin, som hadde sin storhetstid på 1950-tallet, er en usannsynlig kjedelig glatt og platt plate. 

De fire gutta klarer hverken å lage gode versjoner av de mange glimrende sangene, eller å tilføre dem noe som helst nytt. 
Sangmessig låter det heller ikke bra, og jeg synes savnet av Brian McFadden, som tross alt hadde bandets beste stemme så lenge han var med, er påtakelig. 
Skal Westlife fortsatt regnes med blant de aldrende boybandene, bør de snart få et nytt medlem med en BRA stemme. 

«Let us be frank» vil kanskje være OK for kvartettens hardcore-fans. 

For andre som liker amerikanske slagere som «Fly me to moon», «Mack the Knife», «When I fall in love» og «Smile» finnes det mange andre artisters versjoner som er å foretrekke. 
