Filmanmeldelse:«Paranormal Activity: The Ghost Dimension» 

Femte - og visstnok siste - kapittel I «Paranormal»-føljetongen ender ille nok. 

«PARANORMAL ACTIVITY: 
THE GHOST DIMENSION» 

USA. 
Regi: Gregory Plotkin. 
15 år. 
MED: Chris J. Murray, Brit Shaw, Ivy George, Dan Gill, Chloe Csengery, Jessica Tyler Brown. 

Det har pågått siden 2007 med noen faste ingredienser: 
Skumle hjemsøkinger i hjemmet, familier som aldri har vett nok til å rømme ved første tegn til djevelskap, filmer/videoer som formidler ondskapen. 
(Takk skal f…meg «Ringu» (1996) ha!) 

Blandingen har åpenbart vært innbringende; fem avsnitt (pluss en latin-amerikansk avart i fjor) gir tydelig beskjed om akkurat det. 

Denne gangen er det en liten familie, samt en onkel og en tante, i et rommelig hjem i California som får kjenne på djevelskapen. 
Skumle ting skjer - etter hvert i 3D. 
Det skremmer de voksne, men ikke den lille datteren i huset. 
Så hva ligger bak, hva har skjedd tidligere, og hvorfor i huleste må noe så gammeldags som en VHS- opptaker og en boks med det for lengst utdødde VHS-formatet brukes og besees? 

Vel: 
Skrekkfilm skal det jo bli. 
Og det blir det. 
Nokså skremmende, vel og intens nok utført til at man får en behagelig ubehagelighet av en film i fanget. 
Dessuten blir ondskapen etter hvert konkretisert, uten at det forkleiner noe. 
Det er selvfølgelig noe usannsynlig sprøyt det hele. 
Men det er ikke det som teller, her. 

Så jeg tenker vi kaller «Paranormal Activity: The Ghost Dimension» en det en tilstrekkelig uverdighet til å avslutte det hele. 
