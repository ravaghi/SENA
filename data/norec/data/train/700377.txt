Bieber-søt Spider-man for vår tid
Andrew Garfield er en så ung og behagelig nåtidsfriskas som Spider-man at han nårsomhelst kunne bryte ut i "Never say never", og så ville operataket ha ramla. 
Det er blitt kult med klissete hender igjen. 

"The amazing Spider-man": 
Amerikansk eventyrfilm.2012. 2 timer, 15 minutter. 
11år. 
Regi: 
Marc Webb. 
Med: 
Andrew Garfield, Emma Stone, Rhys Ifans, Denis Leary,Martin Sheen, Sally Field. 

Her er den filmen som jeg kunne ha veddet på aldri villebli laget. 
Sam Raimi tømte Edderkoppmann-myten for alt tenkelig eventyr, ogmelankolikeren med de klissete fingrene ble en trist byoriginal. 
Tobey Maguirekom til et slags eksistensielt endepunkt der sjøl føreren på Styx-ferja villesett likegyldig på ham. 
Det var så leit og så irriterende å være superhelt atarbeidsledig finansieringsekspert kunne virket fristende. 

Andrew Garfield er en Spider-man for vår tid. 
Han har etsmådjevelsk Justin Bieber-fjes og er i stand til å utøve actiongladungdommelighet uten at man skulle ønske at Freud stakk innom for å si at trangdrakt er helt normalt. 
Jenta er Emma Stone, en slak og sval ungdoms-skuespillermed bein i nesa og latter i blikket. 
Hun er til og med datter av den gamlenittitallskomikeren Denis Leary, som er blitt lov og orden-mann i den delen avpolitiet der de ikke innkaller til planleggingsseminar hvis pus sitter fast iplentreet. 

Det starter med at mamma og pappa Parker forsvinner meduhyggelige hemmeligheter, og Peter Parker vokser opp hos Martin Sheen og SallyField. 
Det er en så attraktiv form for foreldreløshet at han burde skatte fordet. 

Det er heller ikke en ulempe for den moderneSpider-man-historien at den troverdige livs-tristesse Rhys Ifans spillermotvillig gene-mekker i en gjenværende del av amerikansk næringsliv. 
Peter P.blir vertskap for en ekkel liten edderkopp, og så utvikler han seg bråkvikt tilen begeistra eventyrfigur som nesten kan fly til Neverland. 
Det er inspirerendeå se ungdom som trives med fysisk aktivitet og ikke bare sitter medorgel-leksene hele dagen. 

Forskeren blir til en diger grønn øgle med sørgmodigbrite-blikk, og før du vet ordet av det skvetter han opp av skoledoen og sprergrønn tåke. 
New York evakueres, og den kan vi. 
Heisekraner duver deilig ivinden, og den kan vi. 
Emma Stone har gammeldags hestehale, og den kan vi. 
Dennye spidermannen er ikke akkurat sofistikert, men han underholder. 
