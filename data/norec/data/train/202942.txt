D-Link DIR 655
Draft-n ruterne blir bedre og bedre og flere modeller dukker opp. 
Vi har testet den nyeste modellen fra D-Link som knuser forgjengeren. 

D-Link har ikke hvilt på sine laurbær, siden nye brikkesett dukker opp og konkurrentene seiler opp med potente produkter. 
De er nå klare med en ny trådløs ruter som har blitt opprustet på flere områder. 

LES OGSÅ: 

Nytt design 

Selve designet er vel egentlig ikke nytt, fasongen er nesten identisk med forgjengeren, men fargevalget er totalt forskjellig. 
Tidligere har D-Links produkter vært i sølv/grå og blågrønt, så kom gamer-ruteren og RangeBooster i "proff" matt sort, men den siste modellen er altså blank hvit, med en kant i sort. 
Dette gjør den muligens lettere å akseptere visuelt i miljøer der den vil være synlig, kanskje 
D-Link har tenkte at hvitt er mer gangbart der det er kvinner som har det avgjørende ord? 
Etter vår mening ser den i hvert fall mer diskret ut. 
Hvit blank overflate er heller ikke på langt nær så følsomt for synlige fingeravtrykk som den trendy sorte blanke overflaten vi finner på mange produkter. 

Tilkoblinger 

Her finner vi standard tilkoblinger, 4 LAN-porter og 1 WAN-port. 

Det er også en USB-port, men denne kan ikke brukes for tilkobling av enheter som kan deles på nettverket, den er bare for tilkobling til en minneplugg for lagring/lesing av konfigurasjonsdata. 

De 4 LAN-portene støtter Gigabit-nettverk, som også tidligere fantes på en av forgjengerene, GamerLounge-ruteren. 
Den nye er at også WAN-porten støtter Gigabit nettverk. 
Nå er det sjelden at man kobler denne type ruter til enheter som serverer internettilgang med slike hastigheter, men man kan jo uansett si at en teoretisk flaskehals er fjernet. 

Viktigere er at den interne prosessoren er kraftigere enn på tidligere modeller, og skal kunne håndtere mer trafikk på høyere hastigheter. 

Dette er jo vel og bra, men den trangeste flaskehalsen i hjemmenettet er uansett den trådløse delen. 
Her skal også hastigheten være høyere enn tidligere, noe våre målinger bekreftet. 

Målinger 

Vi testet både i kontormiljø under vanskelige forhold med mange hindringer, og i hjemmemiljø i vårt trehus over 4 plan. 

I testen brukte vi D-Links Cardbus DWA-645 i den bærbare. 

I kontormiljø var rekkevidden og stabiliteten i hastigheten rett og slett imponerende: 

Sammenligner vi med forgjengeren snakker vi om ren utklassing. 

Sammenligner vi med SMC-ruteren vi testet for kort tid siden, er D-Link igjen overlegen på rekkevidde. 

I vårt trehus er ikke forskjellen like stor når vi sammenligner med SMC-ruteren: 

Sammenlignet med den forrige D-Link ruteren DIR-635 så er forskjellen en del større: 

Konklusjon 

D-Link DIR-655 er den klart raskeste og beste på rekkevidde av de trådløse ruterne vi har testet. 

Når den i tillegg byr på Gigabit-nettverksstøtte både på WAN og LAN, pluss mange andre egenskaper som gjør den svært anvendelig, så må vi bare si at vi er imponert. 

Den innledende testingen kvalifiserer til en 6'er. 
Før vi stadfester dette og gir den endelige karakteren skal vi imidlertid teste trafikkprioriteringen og hvordan den håndterer mer påtrykk over WAN-forbindelsen. 

Stabiliteten over en litt lengre tidsperiode vil også bli en del av oppfølgingen. 
Etter flere dagers bruk har vi ikke funnet noen tegn til ustabilitet eller andre nykker. 
