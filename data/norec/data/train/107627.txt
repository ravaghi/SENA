The Real Group:«In the Middle of Life» 

(EMI) 

Den svenske vokalkvintetten feirer 20-årsjubileum med dette albumet. 

The Real Group fortsetter å imponere. 
De har skapt sin egen stil der de utelukkende synger a cappella og får det til å høres ut som de blir akkompagnert av instrumenter. 

Stemmen er deres eneste instrument, også i instrumentalen (!) «Göta», som avslutter albumet. 

The Real Group har selv skrevet alle de tretten sangene på platen, som er deres sjette album. 

«In the Middle of Life» er vokalkunst på sitt beste. 

De fortsetter slik vi har hørt dem på plate den siste tiden, og det er de nye sangene som er i fokus. 

Best på denne nye plata er The Real Group i den nesten salmelignende «Friendship», i «A Perfect Life» og ikke minst «Words». 

Liker du The Real Group, er dette en plate midt i blinken for deg. 

Vokalmessig imponerer de, nok en gang, men sangene holder litt ujevn standard. 
