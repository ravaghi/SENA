Mangler høydepunktene
Enslaved er ute med sitt tolvte album etter over 20 år bransjen. 
Gjennom tiden har bandet forandret den vikinginspirerte svartmetallen — som de var med på å utvikle - til et mer progressiv og voksent uttrykk. 
På albumet "RIITIIR" drar de den progressive formrammen enda lenger, hvor alle sangene passerer over fem minutter. 
Lange låter er vel så bra når det kommer naturlig og er fordelaktig sangen, men her virker det som Enslaved har glemt å være selvkritiske. 
Det blir for langt mellom de interessante høydepunktene og musikken suser forbi ørene uten å gripe tak i sjela slik den burde. 
Men bak en noe kjedelig vokal-prestasjon ligger det mange skjulte skatter i form av tunge riff, uforutsigbare vendinger og storslåtte arrangementer. 
Enslaved er best når de roer ned growlingen og fokuserer på det instrumentale og melodiske. 
