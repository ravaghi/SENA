Nostalgisk «Star Wars»-gjensyn
Action/eventyr/fantasy 

USA 2015 

Regi: 
J.J. Abrams 

Manus: J.J.Abrams, Lawrence Kasdan, Michael Arndt 

Skuespillere: 
Mark Hamill,Carrie Fisher, Harrison Ford, Andy Serkis, Domhnall Gleeson, AdamDriver, Oscar Isaac, Max von Sydow, Peter Mayhew, Anthony Daniels,Kenny Baker, John Boyega, Daisy Ridley, Crystal Clarke, PipAnderson, Gwendoline Christie 

Aldersgrense: 
12 år 

Dette er den første filmen etter at Disney har tatt over rettighetene, og med J. J. Abrams, selverklært «Star Wars»-fan, i regissørstolen. 
Faren med å være stor fan, er selvfølgelig at filmen blir mer som en hyllest. 

Handlingen i «Star Wars: The Force Awakens» finner sted 30 år etter «Star Wars Vl: Return of the Jedi» (1983) og er en fortsettelse av sagaene skapt av George Lucas. 
Luke Skywalker, den eneste gjenlevende jedien, er forsvunnet, og både motstandsbevegelsen og First Order (de onde) leter etter ham. 
Darth Vader er borte, men den mørke arven hans lever videre gjennom barnebarnet Kylo Ren, som ble fristet over til den mørke siden av First Orders øverste leder Snoke. 

Karakteren Snoke minner mer om noe fra «Ringenes Herre»-universet, og spilles også av Andy Serkis som ga liv til Gollum. 
Og Kylo 
Ren er en fascinerende karakter helt til han tar av seg masken og avslører skuespiller Adam Driver («Girls»). 
Daisey Ridley som spiller Rey er derimot et friskt pust, men de mest underholdende øyeblikkene er med Han Solo (Harrison Ford) og Chewbacca (Peter Mayhew). 
Alt i alt, er filmen et nostalgisk og underholdende gjensyn, men den er mer som en hyllest til de gamle filmene enn en nyskapende fortsettelse. 
