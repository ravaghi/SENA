Konklusjon & karakter
Pioneer 436 er definitivt et av de beste plasma-kjøpene i premiumklassen 2005. 

De tøffeste konkurrentene til denne TVen er toppmodellene fra Hitachi og Panasonic. 

Alle disse TVene er selvsagt HD-klare, har et godt detaljnivå og ikke minst lite støy i bildet. 
I tillegg har de en dybde i bildet de billige alternativene ikke engang er i nærheten av. 
Vi nevner også at dette er modeller som evner å gi gode bilder ved svake inngangssignaler, noe som er et spesielt viktig poeng for alle som ikke får TV-bildene via parabol eller kabelTV-tuner. 

Rent bildemessig er det likevel Pioneeren og Panasonicen som har imponert oss mest, hovedsaklig fordi de har et bedre sortnivå enn Hitachien. 
Vi synes også Pioneeren har det beste designet, ulempen er prisen - som er i drøyeste laget. 

For dyr? 

I skrivende stund er laveste pris på Pioneeren 37.000 kroner, noe som i seg selv er mellom 8-10.000 dyrere enn Panasonicen. 
I tillegg må du som nevnt legge på 2.000 kroner ekstra for å få med høyttalere. 
Dermed blir det opp til deg og størrelsen på din egen lommebok om du synes utseendet på Pioneeren er verdt forskjellen. 
Trykk her for å se video fra selve testen 

Minispesifikasjoner: 

43-tommers plasma med oppløsning på 1024/768. 
Kontrastnivået er 3000:1, lysstyrke er 1.100 cd/m2. 

Tilkoplinger bak på medieboksen: 2 X HDMI, 3 X scart, 1 X komponent, optisk lyd ut, analog stereo ut, subwoofer-utgang. 

Tilkoplinger foran på medieboksen: 1 X S-Video, 1 PC-inngang (VGA), hodetelefon og minnekortinngang. 

Skjermens mål: 
107,6 cm bred, 63,2 cm høy og 9,2 cm - cirka 26 kg. 

Mediereceiveren: 42 cm bred, 9 cm høy og 30 cm dyp. 
Cirka 4.5 kg. 
