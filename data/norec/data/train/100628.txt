Bjølsen Valsemølle:«Over elva» 

(Tylden) GENRE: 
POP 

Bølsen Valsemølle har gjenoppstått, med en dobbelt CD med hele 24 låter. 

Den ene platen inneholder nyinnspillinger av kjente sanger som «Soria Moria», «Vaterlands bro» og »Vålerenga kjerke», mens den andre er tretten nye sanger signert Trond Ingebretsen. 

De gamle sangene er stort sett slik vi husker dem, men med et par hyggelige gjesteartister: 
Lillebjørn Nilsen er med på «Vaterlands bro», mens Bjarne Brøndbo bidrar på «Soria Moria». 
De «gamle» sangene holder seg fortsatt godt. 

Oslo-bandet har fått Frøydis Armands som duettpartner til Ingebretsen på «Det beste og det verste», som sammen med «Harde, harde tider» og «Låra brenner» er de beste av de nye sangene. 

Bjølsen Valsemølle med Trond Ingebretsen i spissen serverer gode poprocksanger med stort sett jevnt god kvalitet. 
Her er sanger og historier vi kan kjenne oss igjen i med mange referanser til hovedstaden. 

25 sanger i stort sett den samme musikalske innpakningen kan nok bli en litt kraftig dose for mange som ikke tilhører blodfansen på begge sider av elva. 
Anbefalte kjøp: 
«Soria Moria», «Harde harde tider» og «Vålerenga kjerke». 
