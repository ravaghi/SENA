For mange biter
Med: 
Greg Kinnear, Morgan Freeman, Radha Mitchell 

Karakterdrevet drama hvor litt for mange puslespillbiter skal på plass i løpet av den halvannen timen regissør Robert Benton («Kramer mot Kramer») har fått utdelt. 
Hjerte og smerte, hemmelige liv og parforhold i knas er temaene her, og litt for ofte sitter man igjen med følelsen av at det blir tydd til snarveier: 
Folk dukker opp fra intet og forsvinner gjerne like raskt. 
Men et fint skuespillerensemble har vi, anført av Greg Kinnear som kaféverten Bradley. 
Han har en helt egen evne til å forme filmfigurer du har lyst til å, ja, sette deg ned å ta en kaffe med. 
Grei halvtime bonus med musikkvideo og tre korte bakomfilmer. 
