Babyaction
Regi: 
Lawrence Guterman. 
Med: 
Jamie Kennedy, Alan Cumming, Taylor Howard, Liam og Ryan Falconer. 
Am. komedie. 
For alle. 

Enkelte frydefulle scener i en heseblesende actionkomedie der tegneserie, virkelighet og norrøn mytologi floker seg i en stor smørje. 

«Masken» fra 1994 gjorde Jim Carrey berømt. 
Dette er en slags oppfølger - masken har fått en sønn. 
Men Carrey og hans energiske humorablegøyer er erstattet med en totalt umorsom Jamie Kennedy. 
Gudene Odin og Loke er delaktige i handlingen, som utspinnes når en tegneserieskaper (Kennedy) må ta seg av sin lille guttebaby. 
Sistnevnte har nemlig fått i seg noen av maskens kvaliteter. 
Fra å være et søtt, lite nurk i det ene øyeblikk, blir pjokken en minitrollmann med supermann- krefter i det annet. 

Her er action på høyoktan, slemme skurker, bare tull og tøys - alt med norske stemmer. 
På sett og vis utrolig dårlig, men med en del babyactionstunts som er så frydefullt upedagogiske at noe moro er det lell. 
