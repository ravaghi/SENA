Bosch Tassimo kaffemaskin T65
Vi lot oss ikke helt overbevise av Bosch sin nye kapselkaffemaskin. 

Kapselkaffemarkedet har eksplodert, og enhver elektronisk produsent med respekt for seg selv har lansert en kapselaffemaskin. 
I høst er det Bosch sin variant som lanseres på det norske markedet. 

Vi har tidligere testet en rekke kapselkaffemaskiner, og her kan du se hva vi synes om dem: 

Varme kopper til hele familien 

Innholdsfortegnelse: 
Varme kopper til hele familienUtseendeI brukSmakMiljøPris 

Nestlés Dolce Gusto 

Heller ikke melkedrikkerne blir diskriminert: 
Her er det muligheter for å få både cappucchino og caffe latte. 
Dog ikke med ett, men med to tastetrykk - og med to kapsler. 
Det kan vi leve med. 

Utseende 

Den maskinen vi hadde på test hadde et enkelt og greit utseende. 
Avrundete kanter gjør at den ikke egner seg godt i hjørner eller inn mot veggen, men finishen på den vi hadde til test sier likevel ikke statussymbol eller showpiece. 
Det finnes varianter i hvit eller rød høyglanset finish, til og med kobberfarget, men vår sølvgrå så ikke spesielt eksklusiv ut. 
Når du skrur den på, viser den imidlertid at den ikke er en grå mus; da setter den i gang med et fargesprakende lysshow, og blått overlys lyser opp koppen. 

Et lite minus for den delen koppen står på. 
Den kan justeres, men her er det brukt så lett plastikk at den hopper ut når vi prøver å regulere på den, og det føles rett og slett bare billig. 

I bruk 

Vi har etterhvert testet ganske mange kapselkaffemaskiner, og denne er en kombinasjon av den smarteste og mest klønete på en gang. 
Smart, fordi den leser av strekkoden på kapslene, og brygger med korrekt tilpasset mengde vann. 
Klønete, fordi det ikke alltid går like knirkefritt, bokstavelig talt, å sette den på. 
Det føles noen ganger som om vi ødelegger maskinen, og selve løsningen med at både hendel og lokk skal løftes og reguleres i riktig rekkefølge tar det litt tid før vi får i fingrene. 
Når det er gjort, går det imidlertid fint, men de fleste som skal prøve maskinen må fikle litt før de får det til. 

Vi savner også at vi bare kan trykke på en knapp for at det skal renne litt vann igjennom. 
Nå må vannbeholderen av, og den gule plastikkdisken fiskes ut av maskinen, for at vi skal kunne rense. 
Dette spesielt fordi det gjerne henger igjen en dråpe eller to fra den forrige kapselen som kommer ut først, og det er ikke spesielt godt med te med sjokoladrester, et cetera. 

Selve kaffen lages ved et trykk, og dersom du synes at for eksempel espressoen blir litt sterk, kan du fylle på med litt ekstra vann. 
Det er imidlertid viktig at du gjør dette med én gang og ikke kaster kapselen først, for da får du ikke ut noe vann. 

Smak 

Vi har smakt oss gjennom vanlig kaffe, espresso, varm sjokolade, earl gray, latte macchiato og cappuchino. 

Tilbakemeldingen fra alle som har vært så hjelpsomme å hjelpe oss med å smake på de ulike varme drikkene er relativt lik: 
Kaffen og espressoen er grei. 
Det er ikke den beste, og den er absolutt ikke god når den blir kald, men den skårer høyt over kaffeautomaten som står i resepsjonen. 
Kakaoen var hakket for søt for noen, men traff blink hos dem i skolealder. 
Teen ble også tatt godt imot, dog notert at den var noe varm. 

Skuffelsen ble derfor enda større når det kommer til melkedrikkene. 
Denne journalisten er avhengig av melk i kaffen, det være seg kald melk i traktekaffe eller varme kaffedrikker, men dette holdt dessverre ikke. 
Pluss for at melken er flytende og at det ikke er pulvermelk, og at maskinen laget fint og fluffy skum. 
Det smakte imidlertid mer som kaffe med Viking-melk eller soyamelk enn vanlig melk, og koppene ble ikke drukket opp. 

Er du glad i kaffedrikker med melk, vil vi heller anbefale at du varmer opp melken på komfyren, eller går for en av melkeskummerne vi har testet. 
Den nest beste kostet bare 12 kroner! 

Miljø 

Kapselkaffeprodusentene blir ofte kritisert for at de er lite miljøvennlig. 
Men i motsetning til enkelte av de andre produsentene som har eksperimentert med resirkuleringsordninger i etterkant av lanseringen, skal en resirkuleringsordning være på plass fra dag én. 

Tassimokaffen er i tillegg 60 prosent Rainforest Alliance sertifisert. 
Et stykke igjen, men likevel pluss for at de jobber med miljøprofilen. 

Pris 

Veiledende pris på de ulike modellene starter på 1.499 kroner for den enkleste (T20) til 1.999 for den mest avanaserte, (T65) som vi har testet, men siden lanseringen i begynnelsen av september har de vært å få tak i langt rimeligere. 
Vi fant T20 ned i rundt 700 kroner, og T64 for fra 1.150 pluss frakt. 

Kapslene koster 49,90 for 16 kapsler, med unntak av latte macchiato som koster 59,90 (åtte espresso- + åtte melkekapsler). 
Te selges i mindre pakker, 24,90 for åtte kapsler. 
Dette tilsvarer 3,11 kroner per kapsel (3,74 for latte macchiato). 

Bosch Tassimo T65 
