Karijord overbeviser som mystisk ypperstprestinne
Lyden av artist som finner seg sjæl. 

ALBUM: 
Rebekka Karijord deler stemmetendenser med Ane Brun, og dersom vi bytter ut harpa med tangenter kan hun innimellom også vekke assosiasjoner til Jonanna Newsom og hennes velbroderte popkunst. 

Mis en scène er stikkordet som binder influensene sammen, for i likhet med Brun og Newsom er Rebekka Karijord en utmerket stemningsformilder. 

Forener sine talenter Dystre og hjemsøkte øyeblikk underveis i «Oh Brother» og «Ode To What Was Lost» iscenesetter albumets overhengende melankoli på sitt aller beste, hvor også hennes skuespillerbakgrunn slår særlig effektfullt innover hennes musikalitet. 

Overbeviser i mystikken 
I det hele tatt er Karijord overbevisende i sin rolle som ypperstprestinne, omgitt av messende mannskor, eggende skarptrommer og vemodige toner rullende ut fra et gammelt piano. 

«We Become Ourselves» er vemodig og vakker, et velproporsjonert album fra en artist som virkelig begynner å få tak på seg selv. 
