Melodrama
Lidenskap og raseri utvikles til melodramatiske høyder når kjærligheten står på spill. 
Dette er som et Tsjekhov-stykke med Shakespeare-dimensjoner, som distraheres av gjentagelser. 
Det handler om forfatter Leo Tolstojs siste leveår og den forrykende kampen hans kone, herlig spilt av Helen Mirren, fører for å arve ham. 
Motstanderne er Tolstoj-fansen som ivaretar forfatterens idealistiske verdier. 
Godt observert gjennom Tolstojs unge sekretær, i James McAvoys detaljrike tolkning. 
