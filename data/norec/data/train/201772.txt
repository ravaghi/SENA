Nero StartSmart Essentials
Noen programmer bør du rett og slett styre unna. 
Her er ett av dem. 

Alle som har brent noen CD-er og DVD-er i sitt liv kjenner til Nero Burning ROM. 
En gang et genierklært stykke programvare, som gjorde jobben for deg, uten dilldall. 

De senere årene har Nero vokst til å bli en svulmende, minnekrevende, treg og til tider ustabil suite med programmer du ikke trenger. 

I kjølvannet har det dukket opp en rekke alternative brenneprogrammer som er bygget over den gode gamle enkle Nero-lesten, mange av dem endogtil gratis. 
Så hva skal man egentlig med Nero lenger? 

Ny gratisversjon 

Nå gjør selskapet et forsøk på å vinne tilbake noen av brukerne sine, ved å tilby en gratisversjon, Nero StartSmart Essentials. 
Det er første gangen Nero kommer i gratisutgave. 

Problemet med denne gratisversjonen er at funksjonaliteten er svært begrenset. 
Du kan kun brenne datafiler til CD/DVD og kopiere plater. 

Til tross for den begrensede funksjonaliteten virker det som om resten av motoren er på plass, for programmet krever mer enn 100 MB plass, starter tregt og bruker mye minne. 

Styr unna 

Dessuten er det fullt av reklame for betalversjonen, noe som gjør at dette er et program du trygt kan styre unna. 
Hvis du likevel skulle ønske å prøve det, finner du mer informasjon og kan laste det ned fra denne siden HVIS du registrerer epost-adressen din. 

Et mer fornuftig valg, hvis du er av dem som fortsatt har behov for å brenne plater, er dette gratisprogrammet. 
