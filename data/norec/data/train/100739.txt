Grøss på landet
Regi: 
Danny og Oxide Pang. 
USA. 
Aldersgrense: 
15 år 

Uinspirert standardgyser. 
MED: 
Kristen Stewart, Dylan McDermott, Penelope Ann Miller, John Corbett, Evan og Theodore Turner, William B. Davis. 

OM: 
Familien Solomon flytter på landet for å dyrke solsikker og begynne et nytt liv etter en ulykke som storesøster Jess var årsak til, og som har gjort lillebror stum. 
Huset de flytter til er dystert, og så omgitt av skumle kråker, at de I utgangspunktet burde ant uråd. 
Snart begynner lillebror å se skrømt i taket, mystiske ting skjer og storesøster får skylda. 
Men huset har en uhyggelig forhistorie, og i kjelleren ... 

DOM: 
Man næret jo et ørlite håp, brødrene Pang har blant annet overbevist med sin spøkelsesfilm «The Eye» (2002). 

Men, nei. 
Selv om det finnes små glimt av gys og gode ideer som gjør første timen tålelig engasjerende, detter det hele sammen i uforløste tråder og ordinær grøsseraction, glatt og plankete skuespil. 

Alle avsløringer om hvem, hva og hvordan er gruelig uengasjerende og typiske. 

Dette er så blottet for innovasjon og innlevelse at man håper at brødrene Pang kan unnskyldes med å ha vært utsatt for antikreative produksjonsforhold, og at de kan komme tilbake med noe mer originalt og fengende senere. 
