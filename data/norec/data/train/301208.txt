Knitrende dypdykk i den britiske folkarven
Den norske debutanten Phaedra. 

ALBUM: 
Vi er et ordentlig countryland, dragningen mot amerikansk rootsmusikk har alltid vært påfallende sterk sammenliknete med hvor sjelden norske artister gir seg i kast med den engelske folktradisjonen. 

Debutanten Phaedra (Ingvild Langgård) tar til gjengjeld et dypdykk, der hun kombinerer tandert klimprede viser og stemningsmessig tungsinn med en mer knitrete, elektronisk produksjonsestetikk - middelalderen møter 4AD om du vil. 

Det låter riktig pent og lovende, med spartanske arrangementer, understatement-produksjon av Madrugadas Frode Jacobsen, drevet fram av en intim, karaktersterk vokal tilstedeværelse, og det hele utført med solid stilsikkerhet. 

Svært så forførende i grunn, så forførende at det er nesten så låtmaterialets smule ensformighet tilsløres fullstendig. 
