Oppjaget
DVD-anmeldelse 

Regi: 
Oliver Van Hoofstadt 

Med: Roschdy Zem, Olivier Gourmet 

Den algirskfødte politibetjenten Marek (endelig en actionhelt fra araberverdenen, spilt av en fryktinngytende god Roschdy Zem!) infiltrerer narkosmuglere som opererer i global skala i denne Jason Bourne-inspirerte, bredt anlagte euroactionen. 
Aldri et kjedelig øyeblikk, selv om fortellertempoet til tider er så vanvittig oppjaget at troverdigheten tøyes - det tar ikke to dager å snurre Europas narkoboss rundt lillefingeren. 
Men de voldsomme biljaktene gjennom Sør-Europa tok pusten fra en som ikke engang har lappen, råstilig koreografert og fotografert som de er. 

ØYSTEIN DAVID JOHANSEN 
