Frem fra glemselen
De børstet støvet av seg selv til årets Melodi Grand Prix med låten «Depend On Me». 
Nå vil Babel Fish noe mer enn det. 

Dette er i alle fall ok poplåt i stil med det uttrykket vi lærte oss å kjenne norske Babel Fish med hits som «Mania» og «Out of the Blue». 
Det betyr at låten «Come Closer» ligger veldig nærme et band som Crowded House, uten at de helt har de samme finessene og de smarte detaljene som dem. 

Fint likevel, og 16. september blir denne låten inkludert i et samlealbum med en håndfull nye spor pluss noen nye versjoner av Babel Fish sine pophøydepunkt. 
