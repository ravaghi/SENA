Ingen støyer så vakkert som Mark Lanegan
Er det virkelig åtte år siden sist? 
«Blues Funeral» lever opp til alle tenkelige forventninger. 

ALBUM: 
«Bubblegum» havnet høyt oppe på lista over de beste utgivelsene i 2004 i denne avisa. 
Snaut åtte år seinere er Mark Lanegan Band tilbake med et enda sterkere album. 
Igjen er det behagelig støyende, mørkt, suggererende og forførende — men også mer variert. 

Sine myke tendenser har han dyrket også i kompaniskap med skotske Isobel Campbell — som duettpartner på tre flotte album. 

På «Blues Funeral» forener han de to musikalske universene. 

Bråkeband 

Mark Lanegan (47) har bakgrunn fra bråkeband som The Screaming Trees og Queens of the Stone Age, men er mer interessant på egne bein. 
Det virker som om alt han tar i blir gull — eller, i hans verden heter det kanskje «Gray Goes Black», som er tittelen på et av sporene på dette fabelaktige albumet. 

Tittelen bør for øvrig ikke tas bokstavelig. 
Lanegan gjør ikke noe forsøk på å begrave bluesen, tvert imot utfordrer og utvider han den. 
Han skaper sin egen sjanger — en rockinfisert blues som ikke kjenner noen grenser. 

Tekstene er korthogd poesi — om tro, indre og ytre opprør, kaos og død. 

Formildende «The Gravedigger's Song» er for eksempel bråkete og tung som stål, likevel er det noe formildende over den tøffe stemmen. 
For, som han har bevist i duettene med Campbell, dypt der inne er han en myk mann. 

«Bleeding Muddy Water» 

De to siste - og «Harborview Hospital» - har noe U2-aktig over seg. 

Albumet «besegles» med nedstrippede «Deep Black Vanishing Train» og sju minutter lange, dirrende «Tiny Grain Of Truth», som jeg føler oppsummerer alt Mark Lanegan står for musikalsk — med et lite nikk til prog og tidlig Genesis! 

Josh Homme Med seg i studio i Los Angeles har han hatt blant andre Jack Irons (Red Hot Chili Peppers første trommis/Pearl Jam), Greg Dulli (som sammen med Lanegan utgjorde The Gutter Twins og The Twilight Singers) og Josh Homme fra Queens of the Stone Age. 

De må ha likt seg veldig godt! 

Lanegan spiller i Tromsø 24. februar (Aurora Rock/Kulturhuset) og i Oslo (Rockefeller) 25. februar. 
Albumet er i salg fra mandag 6. februar. 
