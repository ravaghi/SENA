Lil' Wayne:«Rebirth» 

(Cash Money/Universal) 

Prøver seg som Guitar Hero, men heltestatusen uteblir. 

Det har lenge gått gjetord om villbassen Lil' Waynes rockedebut, og ti måneder etter planen er det altså ferdigstilt. 
Her får vi den karakteristisk sløve, nærmest fryktinngytende stemmen, de obsternasige rimene - i tillegg til løssluppen bruk av autotune. 

Men fengende, tunge beats er nå altså byttet ut med energiske gitarriff, ivrig kvinnekor, pompøse produksjoner, og en illsint, forelsket, grisesjalu og syngende Wayne. 
«Tha Carter lll» fra 2008, var en suksess - og denne utgivelsen skyldes vel at Wayne nå kan gjøre akkurat som han vil. 
Det er dog frustrerende å vite at han kan så uendelig mye bedre. 

BESTE LÅT: 
«Drop The World» 

SILJE LARSEN BORGAN 
