Keep Of Kalessin «Armada»
Gitardrevet metal-massivitet. 

Trønderne i Keep 
Of Kalessin, hvor tøylene holdes av Obsidian C, tar enkelte steg vekk fra black metal på «Armada», blant annet fungerer flamencogitar-partiet i «The Black Uncharted» utmerket mot den påfølgende riff-brutaliteten - mer av det! 
- men det kan ennå godt høres at Obsidian C tidligere har samarbeidet nært med Satyricon. 
Men «Armada» er blitt i overkant gitarmassiv. 
Riffene er halsbrekkende hurtige og så voldsomme at de flere steder struper melodilinjene i fødselen, tross hyppige taktbrekk. 
Energien og intensiteten er det imidlertid ingenting å si på, og platen ros fint i land igjen på avsluttende «The Wealth Of Darkness» og tittelkuttet, der raseriet fint balanseres med selve kvaliteten på låtene. 
