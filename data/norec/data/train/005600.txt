Faller i grøfta
Labelkamerater teamer opp for en klisjefylt kjærlighetslåt vi godt kunne vært foruten. 

Musikkåret 2017 har foreløpig vært turbulent for OnklP og Sandra Lyng. 
I hvert fall om en skal tro våre anmeldelser av «Den Hellige Gral», «Bungalow» og «Ta Me Dit». 
Nå har de slått seg sammen for å heve lista litt. 

Dramatiske strykere, r&b-beat og en dæsj inderlighet er oppskriften på duoens første singel sammen. 
OnklP selv beskriver «Fall» som en låt basert på et turbulent forhold hvor en innser at en skulle gått tilbake til den som alltid har vært der for deg. 
Den du «faller» tilbake på. 
Ikke det mest originale handlingsforløpet, men kanskje det fungerer... 
For noen. 

❤️ Elsker ❤️ 

«Elsker» blir litt for store ord i denne konteksten. 
Én ting som fungerer noenlunde godt er Lyngs overgang fra OnklPs vers til refrenget. 
Låta generelt er ikke helt katastrofal, men det er jaggu ikke langt unna. 

? 
Elsker ikke ? 

Til å ha vært venner i 13 år, høres det likevel ikke ut som om kjemien sitter. 
Dialogen mellom Lyng og P høres forferdelig distansert og tom ut. 
Det er mulig de har spilt inn hver sin del på forskjellige steder og tidspunkt, noe som ikke er en altfor uvanlig arbeidsmetode, men det hjelper ikke særlig på en låt som tidvis er dialogbasert mellom Lyng og P. 
Vi snakker like tydelig avstand som Nicki Minajs tilstedeværelse i «Swish Swish»-videoen med Katy Perry her. 
Lite troverdighet der altså. 

Musikalsk er det lite spennende. 
Standard «filosofisk rap over tam poplåt», hvor beaten MÅ være en sample tatt rett fra et midi-keyboard. 
Aldri har jeg hørt så statiske strykere. 
Enten er de helt tomme for livsgnist, eller så er de også dratt rett ut fra midi-keyboardet. 

Sandra Lyng og OnklP kjører på tomgang gjennom hele låta, uten å komme seg noen vei. 
Hver eneste setning er en klisjé. 
Passende nok skyter P inn «La oss bare rykke tilbake til start». 
Ja, kanskje det er lurt. 

P3 Live: 
Sandra Lyng 
- Ta me dit feat. 
Marie: 
