Gjenreiser den inderlige og glossy 80-tallsrocken
The Killers gjør en fornuftig u-sving. 

Bildetekst: 
STORSLAGENT: 
The Killers har fått hjelp av et vell av produsenter, blant andre Brendan O´Brien og Stuart Price, til å skru den mektige fjerdeplata «Battle Born». 

ALBUM: 
Det har gått fire år siden Las Vegas-kollektivet The Killers lokket en kollektiv nattklubbverden ut på dansegulvet med elektronikainspirerte «Day & Age». 
Et slags motsvar til den mildt og noe ufortjent nedsablede forgjengeren, «Sam´s Town». 
En plate som i stor grad baserte seg på den grandiose arbeiderklasserocken man er mest vant til å få servert av New Jerseys store sønn og rocksjaman, Bruce Springsteen. 
Etter megasuksess med gulvfyllere som «Human», er det kanskje noe overraskende at gjengen velger å vende tilbake til den delen av musikkhistorien. 

Førstesingel «Runaways» er nemlig en storslagen sammenslåing av noen av rockens viktigste entreprenører som nevnte Bruce Springsteen, The Who og U2. 
Det hele er skrevet i så store bokstaver at det neste bikker over, men så er det veldig få som makter klisjérytteri med en slik eleganse som The Killers når de først treffer. 
Teksten er en inderlig kjærlighetshistorie, som Brandon Flowers formidler med stor patos til et bakteppe av stadionstore koringer, flerrende akkordrekker og brusende orgeltoner. 

«A Matter of Time» 
