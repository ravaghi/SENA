Nokia E71
Endelig en smarttelefon som også har utseendet med seg. 

Redaksjonen i Dingz.no har siklet over Nokia E71: 

Konklusjon: 
Den perfekte mobiltelefon er fortsatt ikke laget, men til tross for enkelte svakheter har Nokia med E71 levert en sterk søknad til årets beste mobil. 

Den støtter "alle" former for trådløs tilkobling, den har bra batterikapasitet, den er fabelaktig å skrive både SMSer og epost på, og den har utrolig nok utseendet med seg. 

Vi er fortsatt av den oppfatning at Symbian-operativsystemet trenger en aldri så liten opprydning. 
Etter mange år med utvikling etter klosseprinsippet - den ene klossen stables oppå den andre, så følger den tredje oppå der igjen, og så videre - ligger noen valg så dypt begravet i menyhierarkiet at det nesten føles som likskjending når en endelig når fram. 

Det kan likevel ikke ødelegge totalopplevelsen, som gir oss den sjeldne godfølelsen som mobiltesting bare fremkaller noen få ganger i løpet av et år. 

Så vet du det. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
