Fredrik William Olsen:«Hver gang æ græv» 

Akustisk kråkesolo. 

Olsen er til daglig det lettest gjenkjennelige trynet i Kråkesølv, og gjenkjennelig er et stikkord for hans nedstrippede solodebut også. 
Den varme stemmen, den følsomme nordnorske lyrikken, de forsiktige sangene med hodet på skakke. 

Og i tillegg: 
Finfint akustisk gitarspill. 

Om noe viser «Hver gang æ græv» at Olsens sanger ofte kler dette intime trehyttesoundet bedre enn moderbandets amerikanskklingende indierock. 
Samtidig er jo Kråkesølvs styrke nettopp kombinasjonen av den musikken og lokal Bodø-koloritt. 

Det vi hører her er en kapabel singer/songwriter som leverer en solid søknad om å komme inn i P1-varmen. 

BESTE LÅT: 
«1» 
