Clas Ohlsons jordbærdeler
Virker den? 
Og trenger vi den? 

Vi kommer stadig over mer eller mindre nyttige nye kjøkkenprodukter. 
Produkter vi ikke visste at vi trengte. 
Som kakespaden som lar deg bli gift hver gang, eller salatslyngen som gjør matlagingen til en lek. 
Og selvfølgelig må vi teste! 

Denne eggedelerlignende jordbærdeleren fra Clas Ohlson trigget også nysgjerrigheten vår. 
Vi visste ikke at det fantes. 
Men når den først er der ... 
Det hadde jo vært deilig å kunne rope hurra for 17. mai og spise bløtkake med jordbær uten å ha fingre som ser ut som om vi har drept et småkryp på morgenkvisten. 

Har du ikke vasket vinduene ennå? 
Vi har testet spesialprodukter og kjerringråd, se hva du bør bruke. 

Virker den? 

Du kan jo se selv, i videoen under: 

Litt klønete 

Poenget med jordbærdeleren, slik vi ser det er tredelt: 
Du skal få like store skiver jordbær, du skal slippe å få jordbærfargete fingre og jobben skal gå fortere. 
Når det kommer til resultatet, er det ingen tvil: 
Alle bakepetimetere kan glede seg over jevnt kuttede og like tykke skiver jordbær. 
Men videre sliter den litt. 
Jordbærene blir, som du kan se av videoen over, sittende fast i deleren, og det er litt plunder med å få ut skivene. 
Og vi ender uansett opp med jordbærfingre, men det er jo kanskje litt av sjarmen. 
Det at bærene henger igjen i deleren. 
gjør også at jobben ikke går like fort som vi hadde trodd. 
Det er likevel såpass effektivt at det er et glimrende alternativ om man av en eller annen grunn skal kutte opp noen kurver i skiver. 

Konklusjon: 

Si din mening: 

Hit eller miss? 
(Avsluttet) 

Dette er produktet for de spesielt interesserte. 
De som ofte spiser friske jordbær på brødskiven til frokost (anbefales!), alltid blir bedt om å ta med den gode ostekaken, eller generelt er glad i å bake og bruker mye bær. 
Ikke minst er dette verktøyet for dem som synes frukt og grønt smaker best i like tykke skiver. 
Det er også et enkelt verktøy som barn kan bruke, selv om man må passe på de sarte barnefingrene. 
For knivene er skarpe. 

Det blir litt som eggedeleren. 
Noen elsker. 
Noen hater. 
Selv har vi ikke eggedeler, og kommer nok ikke til å kjøpe jordbærdeler heller. 

Hva tror du? 
Hit eller miss? 
Stem til høyre og diskuter under. 
