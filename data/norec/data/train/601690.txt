Lekkert og tiltalende
Bilda fra ei anna tid. 
(Grammofon) 

Han oppdaget den amerikanske folksangeren Jim Groce da han jobbet i en platebutikk i Tromsø i 1976. 
Steinar Albrigtsen meislet og skapte sin egen stil etter inspirasjon av sangene og stemmen til Groce. 
Nå betaler han tilbake ved å gjøre tolkninger av mannens låter med norske ord. 

Jim Groce døde i en flyulykke i 1973, knapt 30 år gammel. 
Nå sørger Albrigtsen for at hans låter lever videre, og kanskje til og med blir bedre kjent. 
For dette er lekkert gjort med et tiltalende uttrykk. 
Et knippe sterke musikere er med på å levere 14 låter i et levende og fargerikt lydbilde mens sangene og låtene veksler mellom å være rolige og akustiske til litt mer pågående med litt elektrisitet. 
Den korte og fine «Torsdag» er bare et av mange høydepunkt på en sterk utgivelse. 
Dette er meningsfullt og fint. 
