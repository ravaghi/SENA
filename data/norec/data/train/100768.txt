Postgirobygget:«Tidløs» 

(EMI) 

Like ufarlige som alltid. 

Bandet og fansen er sikkert like lei av å høre det som kritikere er av å mene og skrive det, men vi får la det stå til: 
Postgirobygget er som en fattigmannsutgave av deLillos. 
Sånn, da var det unnagjort. 

De gamle studentfavorittene er nok først og fremst favoritter hos folk med jobb nå, men noen voldsom modningsprosess er det vanskelig å finne i «Tidløs». 
Det er en uspektakulær plate med enkel, sommerlig gitarpop, helt grei sådan, men ofte skjemmet av Arne Hurlens mildest talt banale tekster. 

De samme tekstene er imidlertid skreddersydd for utendørs allsang, og vil antagelig sikre kvintetten sommerjobb i lang tid fremover. 
Og da er vel målet nådd. 

ANBEFALTE KJØP: 
«Tidløs», «Raka fant» 
