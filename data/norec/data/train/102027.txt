Plateanmeldelse:Dana Fuchs - «Bliss Avenue» 

Røft råskinn. 

ALBUM: BLUES Dana Fuchs «Bliss Avenue» (Ruf/Cosmos) Norske bluesentusiaster elsker kvinner med hele grustak i stemmebåndene. 

Dana Fuchs er intet unntak. 
Hun ser ut som en Hollywoodstjerne, men synger med en jernrive i strupen, selv om hun selvfølgelig også fikser de følsomme partiene utmerket. 

Sånn sett er Dana Fuchs beslektet med en annen god norgesvenninne, Beth Hart. 
Også Fuchs har denne joplinske nasaliteten Hart rendyrker. 

Sammen med sin medlåtskriver og gitarist Jon Diamond, traver Dana Fuchs her gjennom amerikansk mus-ikkhistorie fra ur-blues via soul og gospel til country og mer tradisjon-elle sørstatsnumre. 
Aldri oppsiktsvekkende, men solid håndverk over hele fjøla, og en utmerket oppvarming før hennes to opptredner under Notodden Blues Festival i august. 

BESTE LÅT: 
«Baby Loves The Life» 
