Preus Foto (www.preus.no)
Store forbedringer på pris og leveringstid denne gangen, men hva med den variable bildekvaliteten vi opplevde forrige gang? 

Med historikk som peker helt tilbake til 1956 har Preus foto vært i bransjen i femti år og burde være godt posisjonert i forhold til å ta deler av markedet også på nettfremkallingsfronten. 

Sidene til Preus er ryddige og greie, og overføringen av bilder skjer enten via en ActiveX-kontroll (dersom du har Internet Explorer), eller en Java-applet dersom du ikke har det. 
Det hele er ryddig og enkelt nok. 
Vi opplevde imidlertid litt treg respons fra serveren innimellom, noe vi også opplevde forrige gang. 

Preus-bildene lå i postkassen vår etter fire dager, og var dermed like rask som de raskeste denne gangen. 
Forrige gang var de tregest, så dette lovet bra. 
Vi bemerker imidlertid at Preus er den eneste fotobutikken i denne testen som ikke leverer bildene i stiv konvolutt. 
Ingen av våre bilder hadde tatt skade av dette under postgangen, men den beste forsikring er å bruke stiv konvolutt, mener vi. 

Bildekvaliteten varierer nok en gang for mye. 
Enkelte bilder er blitt alt for mørke, slik at detaljer er blitt borte. 
Andre bilder har fått et kraftig fargestikk, et par badende barn har fått gulaktig hud, blå himmel er blitt bassenggrønn. 
Selv om variasjonene er mindre enn forrige gang, er vi slett ikke imponerte. 
Se for øvrig bildeeksemplene. 

Preus var blant de rimeligste butikkene da vi gjennomførte testen, men variasjonene på bildene trekker dessverre ned totalinntrykket. 

Tilbake til testoversikten 
