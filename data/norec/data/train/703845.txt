Sanger fra livets mørke side
Sharon Van Etten er et navn som ligget i vannskorpen etter at hun var med på The Antlers' flotte album "Hospice" i 2009. 
Hun ga selv ut sin første plate det året og er nå fremme ved nummer tre. 
New Jersey-sangeren har slått seg ned i Brooklyn og har blant annet fått med seg medlemmer av The National og Beirut-frontfigur Zach Condon. 
Blandingen av indierock og folk er utmerket, med musikk som folder seg ut og akustiske avbrekk. 
Kuttene der hun virkelig tar i, er førsteklasses. 
Om ikke låten "All I can" blir det kommersielle gjennombruddet hennes, har ikke rettferdigheten skjedd fyllest. 

Tekstene er av det dystre slaget, med kjærligheten som et nattsvart hull. 
Slett ikke ulikt The Antlers, det hele. 

Beste spor: 
"All I can", "Magic chords", "Ask". 
