Vinnende
DVD: DRAMAKOMEDIE 

Regi: Richard Linklater. 
USA. 
Fra 11 år. 
Med: 
Christian McKay, Claire Danes, Zac Efron. 
Richard (Efron) sklir på et bananskall inn i Orson Welles' The Mercury Theatre i 1937, like før disse skal ha premiere på sin epokegjørende oppsetting av «Julius Caesar». 
I dette selskapet går han fra å være gutt til å bli mann på noen uker. 
Efron og Danes er begge søte og effektive i dette lille, men vinnende dramaet. 
Men det er britiske McKays film. 
Hans Welles er en nytelse, fylt til randen av tyrannisk selvsikkerhet, arrogant sjarm og purt geni. 
MORTEN STÅLE NILSEN 
