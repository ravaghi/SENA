Bruce Hornsby:«Halcyon Days» 

(Columbia/Sony) 

Variert, ny plate fra amerikanske Bruce Hornsby, en av musikkens mange doldiser. 

«Halcyon Days» er Bruce Hormsbys niende album. 
Med seg har den amerikanske keyboardspilleren og sangeren både Sting, Elton John og Eric Clapton som gjesteartister. 

Dette er en variert, litt ujevn plate med musikk som spenner fra pop, r&b, via jazz til vaudeville, nærmest ragtimerytmer. 

Bruce Hornsby presenterer musikk som nok først og fremst går hjem hos et voksent publikum. 
Lytt til «Candy Mountain Run», «Circus of the Moon» og «What the hell happened». 
Tre vidt forskjellige sanger som viser hans melodiøse musikk. 
