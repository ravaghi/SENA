Grimes:«Visions» 

(4AD/Playground) 

Skjønnheten og produksjonsutstyret. 

Claire «Grimes» Boucher er hverken allergisk mot ideer eller erkjennelsen av at den beste musikken har hjerneklebrige popmelodier. 
23-åringens noe sjangerfluktige popelektronika minner om de musikalske symbiosene Madonna strekker seg mot, men aldri vil få til. 

Esoterisk samtidsmusikalsk skrudd, men marinert med et aggressivt tilgjengelig popgen, der iskalde samplepastisjer på Prince-rytmer og varme doowop-rim med Mikke Mus-stemme er like naturlig. 

Først og fremst er hennes første utgivelse på stort selskap et svar på det tidløse spørsmålet: 
Kan man være skummel, søtlig sjarmerende og intelligent samtidig? 
Svaret er ja. 

BESTE LÅT: 
«Oblivion» 
