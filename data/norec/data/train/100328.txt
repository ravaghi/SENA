Britt Pernille Frøholm:«For allje dei» 

Folkemusikk, ta:lik/Musikkoperatørene. 

Friskt og variert felespill. 

Drivende godt felespill med personlighet og særpreg kjennetegner Britt Pernille Frøholms soloutgivelse med musikk fra hjemstedet Hornindal. 
Hun kombinerer tradisjonsbevissthet med en samtidsorientering som gjør slåttematerialet levende. 

Særlig legger man merke til klangvariasjonene, fra lyslette «Springar» etter Kjelstad Per til lyriske «Springar» etter Lars Eriksen Brendefur og den sårt hviskende visetonen «Rik du er». 

På gammeldansrepertoaret har hun ypperlig akkompagnement av Irene Tillung på akkordion, med saftig harmonikk og rytmisk snert. 
«Skorsk» etter Lars Thomasgaard er frekk, frisk og uimotståelig. 

Carl Petter Opsahl 
