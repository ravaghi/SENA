Kinky om S/M
Regi: 
Steven Shainberg. 
Med James Spader, Maggie Gyllenhaal, Jeremy Davies, Lesley Ann Warren, Patric Bauchau. 
Am. drama - 15 år, egnet voksne. 

En kinkig kinky film om sado-masochisme. 
Mye bedre enn man kunne frykte! 

Temaet innbyr til alt fra porno til psykiatri: 
Hun er underdanig så det holder. 
Han en svett sadist ikke engang innerst i sjelen. 
Begge er plaget. 
Men, faktisk: 
Når hun blir hans sekretær, og han hennes herre, finner de sprekk i egne skall. 

Filmen blir ikke spekulativ. 
Den er mer interessert i sine mennesker enn som så. 
Men friskt uttrykksfullt må det kalles, denne søkningen i den statistiske ytterkant av menneskelig normaloppførsel. 

Filmen er utsøkt fotografert og med et utrolig godt og suggestivt lydbilde. 
Skuespillerne er meget passende i sine roller. 
Selvfølgelig er både historie og detaljer feilbarlig og i høyeste grad diskutable. 
Men ikke mer enn at man sitter tilbake med følelsen av en totalt annerledes filmopplevelse, som mange vil like. 

Og kanskje like mange vil hate. 
