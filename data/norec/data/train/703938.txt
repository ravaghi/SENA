60-tallsheltene er fortsatt i form
Da fire klassekamerater ved Ullandhaug skole startet et band i 1959, kalte de seg The Swing Blue Junior Band. 
Etter hvert ble de lokale heltene til Tony & The Swing Blues, før de pakket sammen i 1971. 
I 2004 var de tilbake og ga ut "We came back to you" (2009) og "More needles and pins" (2011). 

Tangentspillende Tore Haugland er nå eneste gjenværende originalmedlem, flankert av gitarist Sverre Kvam, bassist Alf Carlsen, Dag Øverland på tangenter og Odd Egil "Tony" Støldal på vokal. 

Selv om det skal godt gjøres å overgå Drifters, Beach Boys og Peter, Paul & Mary, har gjengen et godt grep om 60-tallshitene. 
Ikke minst på grunn av sin firstemte sang. 

Hans Petter Hansen er som fisken i vannet i sin gjesterolle på "It's only make believe", mens Camilla Myrås synger på "Venus". 

Beste spor: 
"Just one look", "In my room", "Stewball", "Here it comes again". 
