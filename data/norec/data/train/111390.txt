Maroon 5 - «Hands All Over»
(A&M / Universal) 

Pop. 
Produkt. 
Populært. 

En av låtene, fremført sammen med Lady Antebellum, illustrerer en interessant tendens i det amerikanske musikkmarkedet: 
Stadig flere pop- og rockartister dypper tåen i countrymusikken. 
På jakt etter et mer trofast og fremdeles CD-kjøpende publikum. 
Ellers har produsent «Mutt» Lange behandlet Los Angeles-kvartetten med sin sedvanlige kliniske poppresisjon. 

«Hands All Over» er ren som en operasjonssal. 
Han skjærer ut plass til enkeltbestanddelene i musikken med skalpell. 
Soulpop for P4 og «X 
Factor»-håpefulle; ubesværet av for mye personlighet. 
Maroon 5 har den samme blåøyde ersatz-følelsen ved seg som Hall & Oates i sin tid hadde. 
Upåklagelig pophåndverk. 
Mange liker sånt. 

BESTE LÅT: 
«How» 

MORTEN STÅLE NILSEN 
