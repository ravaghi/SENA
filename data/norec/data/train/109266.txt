Plateanmeldelse:White Denim - «Corsicana Lemonade» 

Mer musikk for pengene. 

Austins White Denim er fullstappede av musikk, og likevel forbløffende lyttervennlige. 

Låtene deres er så matematiske at man i utgangspunktet tenker «prog». 
Samtidig er det noe betryggende sørstatsaktig ved dem. 
La oss kalle det avant garde-boogie. 
Texas-psykedelia, den neste generasjonen. 

«Corsicana Lemonade» er, for hva det er verdt, det streiteste, mest «kommersielle» albumet deres. 
Det har gode mengder hvitmannsfunk- og soul, og ellers noe av det aller meste. 
Fengende melodier inkludert. 

Det er så «tight» innøvd at det høres ut som om de fire musikerne har snurpet seg sammen til én stor, buktende organisme. 
Godt humør har de også. 
Fett. 

BESTE LÅT: 
«Let It Feel Good (My Eagles)» 
