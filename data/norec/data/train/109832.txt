Grizzly Bear:«Shields» 

Besynderlig ufokusert. 

I stedet for å følge opp grandiost vellykkede «Veckatimest», styrer New Yorks klareste røster sjøsykt bort fra seg selv. 

Kvartettens styrke ligger i at hver stemme kan skape himmelsk harmoni og hvert instrument kan brukes som rytmebasis. 

Selv om det er forståelig at dette ikke misbrukes, blir det her så strengt regulert at de få låtene som tar i nesten blir for gode i forhold til resten. 

Sist svarte de på spørsmålet om hva Beach Boys hadde vært om Brian Wilson fikk angstanfall i Williamsburg i stedet for California. 
Nå lager de bare middelmådig og uttværet eksperimentell pop for Forsøksgym. 

BESTE LÅT: 
«A Simple Answer» 

TOR MARTIN BØE 
