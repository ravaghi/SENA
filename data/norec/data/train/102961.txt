Wilco: «The Whole Love»
(dBpm / Tuba) 

I kosekroken med rockens heldigste «bransjemartyrer». 
«The Whole Love» konsoliderer trenden(e) fra de to forrige Wilco-albumene. 

Ironisk nok er den best på sitt mest atypiske og storslåtte, det vil si i den suggererende kunstrocken i åpningskuttet. 
Når det skal spilles gla'-pop, eller de akustiske gitarene kommer ut, og Jeff Tweedy skal synge viser - og det skal han stadig oftere - blir det noe blekt ved Wilco. 
Tyngst er endeløse «One Sunday Morning», som tikker og går i tolv minutter på et eksistensminimum av melodi. 

Wilco besitter verdighet, og er deilig lite svette i møte med egen alderdom. 
Men som fornøyelser betraktet, forblir albumene deres blandede. 

BESTE LÅT: 
«Art Of Almost» 

MORTEN STÅLE NILSEN 
