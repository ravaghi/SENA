The Mars Volta - «Octahedron»
(Mercury / Universal) 

Led Zep's back! 

Den dirrende åpningstonen på dette albumet varer i god Mars Volta-tradisjon i nesten to minutter, men ellers er dette en svært tilgjengelig plate fra hardrock-prog'erne Cedric Bixler-Zavala og Omar Rodriguez-Lopez der fascinasjonen for Led Zeppelin er tilbake i fullt monn - fra den intense sårheten i «Since We've Been Wrong» til det eksplosivt blytunge i «Cotopaxi». 

Og det er nettopp i dette spennet Mars Volta igjen befinner seg i, selv om de selv hardnakket påstår at dette er gruppens akustiske album (hvilket det langt fra er!). 
Gjennom fem album har Mars Volta nå boltret seg i farvannet mellom hardrock, frijazz, funk og prog. 
Vi ser ingen grunn til at de skal gå nye, radikale veier så lenge resultatet er som «Octahedron». 

ANBEFALTE KJØP: 
«Since We've Been Wrong», «Halo Of Nembutals», «Cotopaxi» og «Desperate Graves». 
