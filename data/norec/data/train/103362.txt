«Sounds Of Silence»
(1966) 

Produsent Tom Wilson la elektrisk komp på «The Sounds Of Silence» fra førstealbumet, uten Simons vitende og vilje, og sikret med det duoen deres første hit. 

Simon var heldigvis såpass ludderaktig at han fulgte opp denne gode ideen på album nummer to. 
«Folkrocken» var midlertidig populær i kjølvannet av The Byrds udødelige elektrifisering av Dylans «Mr. Tambourine Man», og dette er starten på det Simon & Garfunkel alle kjenner. 
Hverken harmoniene eller Simons sangskriverevner er ferdigutviklede, og linjer som «the words of the prophets are written on the subway walls» er ikke egentlig poetiske, de bare høres sånn ut. 
Men denne har både «A Most Peculiar Man» og «I Am A Rock», og det er tilstrekkelig. 
