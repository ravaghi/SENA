Respektabel innsats
Action/thriller 

USA 2013 

Regi: 
Kenneth Branagh 

Manus: 
Basert på Tom Clancys bokserie om CIA-analytikeren Jack Ryan 

Skuespillere: 
Chris Pine, Keira Knightley, Kenneth Branagh, Kevin Costner 

Aldersgrense: 
15 år 

Egnethet: 
Ungdom/voksen 

Chris Pine ("Star Trek") gjør en respektabel innsats i den nyeste filmen basert på Tom Clancys actionhelt, men han mangler det lille ekstra som gjør innsatsen uforglemmelig. 
(Dette er dessverre ikke en ny "Jakten på Rød Oktober"). 

Det samme kan sies om Kenneth Branagh, som for øvrig også har regissert filmen. 
Han burde ha holdt seg i regissørstolen, for selv om hans tidligere arbeid har vunnet ham en rekke priser og nominasjoner, passer han dårlig til å spille russisk terrorist. 
Dette er heller ikke Keira Knightleys, eller Kevin Costners, beste prestasjon på lerretet. 

"Jack Ryan: 
Shadow Recruit" handler om hvordan Ryan havnet i CIA, og om hans første oppdrag. 
Filmen er en klassisk spionthriller, og gir deg akkurat det du forventer uten noe hokus pokus. 
Den er underholdende, men du må følge godt med for å forstå all informasjonen og de tekniske uttrykkene. 

Filmen mangler finessen til filmer som "Mission Impossible"-serien, men den vil nok glede det voksne publikummet som har vokst opp med USA som den store helten, og Russland som den store stygge ulven. 
Den mangler de helt store høydepunktene, og fremstår også litt rotete og langtrukken til tider. 
Men alt i alt, en helt ok spenningsfilm. 
