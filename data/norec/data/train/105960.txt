Finske tristesser
Et finsk forsøk på å gjenopplive svingdørskomedien - dog i umiskjennelig finsk sorg/munter tangotakt. 

Det er det mislykkede ekteparet, den overkåte kameraten (gynekolog!), den fordrukne «Absolutt fabelaktig»-kopien, den troskyldige hora, den uryddige halliken, mamma-monsteret. 

Kort sagt: 
Et frodig menneskegalleri. 
Som dog verken leverer grotesk, smart eller vilt nok til mer enn noe middels underholdende. 

Det krever inspirert galskap for å få en film som dette til å svinge. 
Og det er det alt for lite av. 
