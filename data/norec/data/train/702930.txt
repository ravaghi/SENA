Jakt-eventyr
«Running scared» på DVD er egentlig en begivenhet for den kresne delen av actionfolket. 

Filmen avslører det forferdelige faktumet at Paul Walker er en skikka drama-skuespiller – dessuten at lille Cameron Bright (fra «Birth») antakelig har det mest stemningsskapende ansiktet i hele Hollywood. 
Han har skutt stefaren med en revolver som Walker skulle ha dumpa, og dermed jakter alle på alle i en moderne eventyrfilm der ting stemmer hele tida og spenningen er mørk og framdriftssikker – desperat, ubarmhjertig og uforutsigbar. 
Noen hadde en perfekt historie fra de mørke byskogene og visste hva de skulle gjøre med den. 
