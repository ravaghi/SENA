Vulgær og mislykket grøsserparodi
Undertegnede satte stor pris på det siste opuset fra Tommy Wirkola/Stig Frode Henriksen & co., «Død snø», en både virkningsfull sjangerfilm i seg selv og samtidig en parodi med substans og solid spenst i de visuelle grepene. 

Regi: 
Tommy Wirkola 

Manus: Stig Frode Henriksen, Tommy Wirkola 

Skuespillere: 
Stig Frode Henriksen, Kristoffer Joner, Cecilie Mosli, Jeppe Beck Laursen, Bjørn Sundquist 

Her prøver de seg på en grøsserparodi, en parodi som baserer seg direkte på den amerikanske lavbudsjettgrøsseren «The Blair Witch Project» fra 1999, som fikk en stor og uventet suksess. 

Dette blir aldri en velfungerende parodi. 
En parodi forstørrer og fordreier sitt tema, slik at det enten blir så tynnslitt at det blir latterlig, eller dreiningen blir komisk, som når en ser det hele i et «Tivolispeil». 

Her lages det bare vitser over temaet. 
Og mange av vitsene er vulgære, kort og godt og fyndig grovvulgære. 
Andre vitser føles som et oppkok av restlageret fra Rorbua-programmet «Du skal høre mye». 

Dette opuset makter en ikke å ta til seg, dette vil en helst bare glemme. 
