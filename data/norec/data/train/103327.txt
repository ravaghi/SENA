Mobb Deep:«Amerikaz Nightmare» 

(Jive/BMG) 

Tøft fra New York-rapperne 

Hip hop-duoen Mobb Deep fra Queensbridge i New York er ute med sitt syvende album siden debuten med «Juvenile Hell» i 1993. 
Prodigy og Havok har siden midten av 90-tallet hatt en trygg posisjon innenfor gangster-rapen. 
Tekstene har stort sett dreid seg om New Yorks tøffere gater og boligstrøk, noe det fremdeles gjør. 
«Amerikaz Nightmare» inneholder mange catchy låter, spesielt «Real Gangsta» med Lil Jon har et tøft driv. 
Ellers har gutta her fått hjelp av kjente navn som Nate Dogg, Jadakiss og Twista. 
Produksjonen er ren, det er enkelt og greit, men funker som bare det. 
Men hva er vitsen med å lage et så langt album? 
Seksten låter er seks for mye, spør du meg. 
Kunne med fordel ha vært kuttet ned. 

MARIT AABY VEBENSTAD 
