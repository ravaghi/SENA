Rå ransbølge
Ben Affleck gjør som forrige gang han regisserte en langfilm («Gone Baby Gone», 2007), og inviterer også i «The Town» til Bostons undergrunn. 
Denne gang til Charlestown - et nabolag som er en eneste stor rugekasse for ranere. 
Her står Doug MacRay (Affleck) og kameratene bak en serie brutale ran. 

FBI er etter dem, og Doug kompliserer situasjonen ytterligere ved å oppsøke et av sine tidligere gisler, Claire (Hall). 
¿¿Kjemien til Affleck og Hall er ikke spesielt gnistrende, men samspillet mellom kameratene er til gjengjeld svært overbevisende. 
Konflikten står mellom de som for alltid vil bli i ghettoen, og han (Doug) som vil videre. 
«The Town» er en rimelig formulaisk actionfilm, men den er solid gjennomført, tettpakket og full av suspens - med noen sitrende gode biljakter og actionsekvenser. 
Mellom skuddvekslingene er det tid til å dvele ved desperasjonen til menneskene som er fanget i det beintøffe miljøet. 
Skal man først spille på actionsjangerens velkjente strenger, er dette måten å gjøre det på. 
SILJE BEKENG 
