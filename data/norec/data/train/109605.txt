Ole Paus - «Paus synger Paus»
Børster rust av rustne hits. 

En best off-plate med nyinnspillinger av gamle slagere virker ikke i utgangspunktet som alle verdens til idé. 
Samlealbum har dårlig nok rykte fra før om de ikke også skal medvirke til å oppdatere (les radbrekke) kjente og kjære låter til dagens lydbilde. 

Desto hyggeligere er det når det fungerer. 
Paus sine slagere er av såpass forskjellig karakter at det slettes ikke er dumt å gjøre produksjonen til den røde tråden gjennom platen. 
Dermed opplever man absurd nok at skamvakre «Merkelige Mira» og satiren «Mæsjen og påsjen» står fint til hverandre. 
Produksjonen er organisk og enkel, og står godt til Paus' nære univers av skjøre og rare karakterer. 

Det mangler ikke på gode låter i den rustne herres katalog. 
Men det er kanskje på tide at noen andre enn ham selv finner det for godt å covre dem? 

ANBEFALTE KJØP: 
«Merkelig Mira», «Kaisas sang», «Store gutter gråter ikke», «Selv sopere har et hjørne i himmelen» 
