Helt Konge
«Løvenes konge» ble skapt på 1990-tallet, den er forlengst rangert som en av Walt Disney Companys største animasjonsfilmer, i alle betydninger av ordet, og er en av verdens mest populære animerte filmer noensinne. 

Selve historien er tidløs i sin episke dramatikk og sine konflikter, i kampen mellom det gode og det onde, mellom ansvar og uansvarlighet, å ha makt fordi det tjener en hensikt eller å ha makt for maktens egen skyld. 

Bildemessig er den praktfull, med fargemettede stemninger, med meget uttrykksfulle situasjoner, med markant dramatikk. 
I tillegg har den Elton Johns musikk. 

Nå er den «omplantet» til 3D-versjon. 
3D-teknikken utdyper og uthever med balanse, det hele er nett utført. 

Kort og fyndig sagt: 
Tiden har IKKE tæret på «Løvenes konge». 
