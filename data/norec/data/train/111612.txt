Sufjan Stevens:The BQE 

Asthmatic Kitty/Tuba 

Konseptmaker Sufjan Stevens tar denne gangen for seg hovedfartsåren mellom Brooklyn og Queens i New York. 
Vi skal ikke vurdere hvorvidt kunstvideoen som følger med er vellykket, men vil bare konstatere at den krever en viss tålmodighet. 

Noe av det samme kan anmerkes det musikalske. 
Det beror i utgangspunktet på to faktorer. 
Den mest umiddelbare er at vi har med en instrumentalplate å gjøre. 
Selv om det er noe umiskjennelig «sufjansk» over det hele, føler man seg snytt all den tid stemmen er et av mannens fremste særpreg. 
Mer alvorlig er det at Stevens virker å bevege seg inn i en genre han ikke helt behersker. 
Som popmaker er han blant samtidens mest sofistikerte. 
Som «klassisk komponist» fremstår han som flat, repeterende, og i noen tilfeller litt simpel og tilfeldig. 

ANBEFALTE KJØP: 
«Movement IV: Traffic Shock», «Movement II: 
Sleeping Invader», «Movement V: Self-organizing Emergent Patterns». 
