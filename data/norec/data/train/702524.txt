Samuels oppvisning
Denne vitale action-thrilleren ble antakelig bare laget for at Samuel L. Jackson nok en gang skulle imponere folk med sin blafrende krokodille-kjeft og sin kompromissløse maskin-maskulinitet. 

Den må også være laget for at de altfor kompliserte filmskaperne kan se hvor enkelt det kan gjøres: 
Etter en innledning som er nesten uhøflig doven (ingen har forsøkt å gjøre noe originalt en gang), slipper man løs flere slanger enn det finnes på Storhaug. 
Det skjer i et fly, som er klautrofobikernes verste fryktkasse, og slangene kan til og med snerre og brøle, som om de egentlig befant seg i en tegnefilm søndag morgen. 

Sånn som dette er den perfekte filmen. 
Rett fram og ferdig med den. 
Ingen psykologier. 
Bare håndverk. 
