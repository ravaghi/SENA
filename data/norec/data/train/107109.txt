Bond-comeback for Connery
Skuespiller Sean Connery har børstet støv av smokingen. 
I morgen gjør han comeback som James Bond. 

Nei, vi blir skånet for synet av den nå 75 år gamle Bond-helten anno 2005. 
Det ville ha vært usannsynlig pinlig. 

I steden har han gått i studio på ny for å utbrodere den klassiske Bond-filmen «From Russia With Love» fra 1963. 
Og det er dataspillenes verden som gir Connery en ny, sprek vår. 

Og hørte jeg noen rope etter Jessica Alba som Bond-pike og Robert De Niro eller Christian Bale som superskurk? 

Smak på det, og prøv å si meg det ikke høres lekkert ut. 
Jeg hadde i alle fall lagt meg i kø. 

Selvsagt er et spill som dette gjennomførbart. 
Vi snakker tross alt om en underholdningsform hvor alt i utgangspunktet er mulig, bare begrenset av fantasien og ferdighetene til utviklerne. 

Den lukrative Bond-lisensen er i tillegg, i mine øyne, et perfekt utgangspunkt for å gå Hollywood en høy gang når vi kommer til neste generasjon spillkonsoller. 

Men hva vet jeg, jeg har ingen profittmarginer å tenke på. 
