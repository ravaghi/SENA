Vond
Vi husker denne serien i seks deler, om tyskernes industrielle massemord under Andre verdenskrig, fra norske TV-skjermer rundt 2000. 
Dette gjensynet gjør ikke mindre inntrykk. 
Noen av de grusomste bildene i filmmediets historie er å finne her, i en serie som utfyller BBCs mer avgrensede «Auschwitz: The Nazis And The «Final Solution»» (2005). 
Denne er bredere på politikk, kultur og antisemittismens røtter. 
Fortellerstemmen tar seg et par unødvendige friheter (den «irettesetter» blant annet noen av intervjuobjektene på utilbørlig vis). 
Men de aldrende ansiktene som forteller - tidsvitnene fra begge sider - vil ta bolig i hukommelsen din og bli der for alltid. 
