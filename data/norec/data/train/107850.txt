The Hellacopters:«Strikes Like Lightning» 

(Psychout/Universal) 

Godt overskuddsmateriale 

Hellacopters markerer sitt tiårsjubileum med minialbumet «Strikes Like Lightning». 
Da bandet spilte inn «By The Grace Of God» for to år siden, ble disse seks låtene til overs. 

Nå kommer de endelig til sin rett, men EP'en bærer også preg av at dette er overskuddsmateriale. 
Bandet er nemlig ikke like knivskarpe som de pleier å være. 

Rocken er fortsatt bredbeint og hard, selvfølgelig, men samtidig mer melodiøs enn før. 
Det kan virke som om bandet har slipt kantene og roet seg ned noen hakk. 

Men vi får i hvert fall en heftig energiutblåsning med åpningslåten «Turn The Wrong Key». 
«Strikes Like Lightning» vil sikkert gå rett hjem hos bandets store tilhengerskare. 

MARIT AABY VEBENSTAD 
