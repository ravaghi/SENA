Plateanmeldelse:Haust - «NO» 

Dystert og seigt. 

ALBUM: 
HARDCORE Haust «NO» (Fysisk Format) 
Med utspring i Notodden har Haust flere forbindelseslinjer med byens svartmetall-legender i Emperor enn med byens bluesbarn. 
Og det er faktisk metalinnflytelsen som gjør Haust mest spennende denne gangen. 

Med en vokalist som konsekvent synger i opposisjon til seige, men likevel kjappe riff som dessverre sjelden blir oppfinnsomme, er det de dystermørke partiene som gir Haust nok atmosfære til å bli interessante. 

Som hardcoreband har de utviklet seg for lite - akkurat dét har de imidlertid potensialet til om de trenger dypere inn i stemningene som blant annet preger avslutningslåten her. 
Tips: kontakt Ihsahn (Emperor-sjef Vegard Tveitan) og gå for kortreist produksjon neste gang. 

BESTE LÅT: 
«Dead Of Night» 
