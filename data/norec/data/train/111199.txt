Daft Punk - «TRON Legacy OST»
(Disney / EMI) 

Perfekt soundtrack. 
Middels Daft Punk. 

De hjelmkledde menneskeliggjøringene av elektronika er selvsagt det eneste logiske valget som komponister for filmen om menneskeliggjort elektronikk. 
Lydsporet har ekko av franskmennenes montonmanipulative signatur, men ikke slik du kanskje hadde trodd. 

Det livnæres av et ledemotiv som et 85 personer sterkt orkester farer over med voldsom patos, frenetiske strykere og horn tøyd fra pusemykt til knivskarpt. 
Enkelte partier er glitrende ambientperler, og godmørke elektropopete bobler. 
Helheten baserer seg selvsagt tungt på at tonene tilhører et konkret univers. 
Det er i så måte et glitrende soundtrack, og en litt over middels Daft Punk-plate. 

BESTE LÅT: 
«Adagio For TRON» 

TOR MARTIN BØE 
