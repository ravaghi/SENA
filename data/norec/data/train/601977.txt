Gjennomsnittlig
De spilte inn dette albumet i et studio i Dublin. 
Det er godt mulig at Ulabrand fra Hokksund synes at de fikk mye ut av det, men som lytter sitter man igjen med en følelse av at disse låtene fungerer bedre i levende live på en pub. 

Dette er Ulabrands sitt tredje album, og de låter best på den Henning Kvitnes-lignende låten «Hele helga fri». 
De bør også være stolt av sin norskspråklige versjon av «The water is wide», gjort kjent her hjemme av Rita Eriksens. 
Her heter den «Står ved ei elv». 
Ellers er dette litt tynt, og det er flere norske folkrockband som er mer interessante enn Ulabrand. 
