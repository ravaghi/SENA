Er dette noe å hisse seg opp for?
Du må ta Michael Jacksons «nye» plate for hva den er. 

ALBUM: 
Det første albumet med nytt Michael Jackson-stoff siden 2001 har naturlig nok fått popfans over hele verden til å krangle. 

Hvor ferdige var disse ti låtene da «kongen av pop» døde i fjor? 

Er det respektløst å gi dette ut posthumt? 
Ja, er det i det hele tatt Jackson som synger? 

Mest fornuftig er det nok å ta utgivelsen for det den faktisk er. 

Altså en samling mer eller mindre (uvisst i hvilken grad) bearbeidete versjoner av påbegynte Jackson-spor og skisser, noe som gir et hint om hva vi kunne fått høre om mannen fortsatt var med oss. 

Her er nedturer, som pinilig selvopptatte og musikalsk bleke «Breaking News» og «Hollywood», men også en glimrende R&B-versjon; av Yellow Magic Orchestras «Behind The Mask» og en fin finale i balladen «Much Too Soon». 

Spør du meg, er ikke det allerede forhatte Akon-samarbeidet «Hold My Hand» så ille som alle vil ha det til heller. 

«Michael» er altså bedre enn man kunne frykte og ingenting å hisse seg opp over, men likevel langt unna å være noe mesterverk. 
