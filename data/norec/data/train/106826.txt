Gammeldags kvalitet!
Regi: 
Spike Lee. 
Med Clive Owen, Denzel Washington, Jodie Foster, Willem Dafoe, Christopher Plummer, Chiwetel Ejiofor. 
USA. 
Krim/spenning. 
15 år. 

God, gammeldags underholdningsspenning! 

Etter en lang kinovinter med store (og tildels viktige) problemfilmer i og fra en vond og vanskelig verden, er det med utsøkt fornøyelse man med «Inside Man» kan sitte ned å la seg underholde av en velutstyrt, stjernebestrødd, kløktig og lite voldelige kommersiell bankran-historie. 

Og dét, utrolig nok, regissert av den fordums politisk rasende Spike Lee. 

Det er nesten ikke til å tro. 
Men, altså, sant. 

Cliwe Owen er bankraneren som går inn i den tradisjonsrike finansinstitusjonen, tar kundene som gisler. 
Og låser døra bak seg. 

Christopher Plummer er bankeieren, Denzel Washington er politi-forhandleren, Jodie Foster en beinhard politisk fikser, Willem Dafoe operativ uteleder. 

Ingenting blir som man riktig venter. 
Ingenting! 

Her er ingen egentlig dypere mening, bare et par alvorlige toner i grunn. 

Og først og fremst: storartet underholdning! 
