Bjørnar Spydevold:«Kom sommervind» 

(Fredrikstad plateselskap) 

Østfoldingen Bjørnar Spydevold har med «Kom sommervind» laget en småkoselig sommerplate. 

Her blander han Evert Taubes «Calle Schewens vals» med egne låter og norske versjoner av sanger som «Summerwind», «Walking my baby back home» og «What a wonderful world». 

«Kom sommervind» er en plate som passer godt i varme, lyse sommerkvelder der folk kan sitte og nynne med. 
Her er det viser, lette sommermelodier, en tøff Øystein Sunde-inspirert sang, Spydevolds versjon av «Musik ska byggas utav glädje» og den morsomme «Grillsersjanten» for å nevne et par av de mest vellykkede. 

LAST NED: 
«Attenhundre hester», «Rusle med dama mi hjem» og «Kom sommervind». 
