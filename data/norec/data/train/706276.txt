Det er all mulig grunn til å lytte til AHI
Kampen for tilværelsen er blitt til fine sanger. 

AHI: 
"In our time" (Thirty Tigers/Border) 

AHI skal uttales "eye", så vet vi det. 
Det er også initialene i Ahkinoah Habah Izarh, som sangeren og låtskriveren fra Ontario i Canada egentlig heter. 

Han debuterte for to år siden med "We made it through the wreckage", et album som stadig nådde flere godt hjulpet av sangen "Ol' sweet day". 
Nå er oppfølgeren her, og det er all mulig grunn til å lytte til AHI og hans svært så melodiøse blanding av folk, soul og pop. 
AHI har tilbrakt mange år på veien, og han har en stemme lik en værbitt gatesanger. 

Han åpner med "Breakin' ground" og ordene I’ve been told I’m worthless, so much that it gave me purpose. 

En tekst skrevet av en som har måtte kjempe seg fram i livet. 
Han har sett "Straight ahead", og han har "Made it home". 

Disse første tre kuttene er blant albumets sterkeste, men han har mer bra å by på. 
"We want enough" er allsangrock, mens "On my side" er en takk til kona som står ved hans side selv om judge and jury find me guilty. 

Beste spor: 
"Breakin' ground", "Straight ahead", "Made it home", "We want enough". 
