«Live From New York City, 1967»
(2002) 

Simon & Garfunkel fanget 22. januar 1967 i New York City - før «the summer of love» og «Bookends» tok puristdyden deres en gang for alle. 
Intimt og fint, og veldig godt harmonisert. 

Å høre «He Was My Brother» og den ukarakteristisk sinte «You Don't Know Where Your Interest Lies» sunget på én og samme kveld illustrerer effektivt hvordan Simon på dette tidspunktet var i ferd med å revolusjonere sitt eget låtskriverunivers. 
Han fulgte Bob Dylan, om enn et par år på overtid. 

Det er dessuten artig, på en antikvarisk måte, å høre hvor fryktelig alvorlig publikumet tok disse til dels naivt sølvguttgodhjertede sangene. 
Lyden av uskyld som er i ferd med å gå tapt, ja. 
