Oppslagsverk i møkkete metal
Okkultokrati blir ikke MGP-materiale med det første. 

|||ALBUM: 
Her kommer en oppramsing av sjangerfasetter vi kan klassifisere som «skitten metal»: 

Disse seks etikettene skulle dekke det meste. 
Og Okkultokrati smetter innom samtlige i løpet av sitt ni låter lange debutalbum. 

Nå må ikke dette leses dit hen at «No Light For Mass» er et schizofrent produkt. 
Platen fremstår som et helstøpt og målrettet produkt med mye på hjertet. 

Basisen består av tidlig Venom, litt Hellhammer med en solid dose crustpunk som jevning. 

Dynamikken kontrolleres ved å la enkelte låter slepes avgårde i gravferdtempo («Walking Sleeping Eye»), eller sette inn punkegiret som i eminente «Tomb City Rockers Pungent State». 

Nihilismen sitter løst og landsmennene i Darkthrone vil garantert nikke anerkjennende til den motoriske riffingen i «Promise Me the World (So I Can Destroy It)». 

Men, Okkultokrati har først og fremst laget en plate som tross sin velfylte referansekonto vil oppleves som et friskt alternativ for de som synes Dimmu Borgir og Keep of Kallessin låter for dyrt og flott. 

Denne gjengen blir ikke MGP-kandidater med det første. 
