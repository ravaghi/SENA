Moneybrother:«Pengabrorsan» 

(Hacka/Bonnier Amigo) 

Småmorsomt, men nokså uinteressant forsvensknings- prosjekt. 

Moneybrother har nå blitt til «Pengabrorsan» og gir ut sitt første album på morsmålet. 
Etter de geniale og ytterst personlige «Blood Panic» (2003) og «To Die Alone» (2005) er det rimelig skuffende at hans neste trekk «bare» er å gi ut en samling forsvenskede coverversjoner av sine favorittartister, blant andre Tom Waits, Donna Summer, My Morning Jacket, Kirsty MacColl og Ron Sexsmith. 

Ikke for det, det låter fortsatt umiskjennelig «moneybrothersk» i stilen, og et par av tolkningene er ganske kule, som «Under bordet» (My Morning Jackets «Off the Record») og «Jag skriver inte på nåt» (Operation Ivys «Freeze Up»), en pønkduett med Howlin' Pelle fra The Hives. 
Men stort sett virker det som om dette prosjektet har vært mer som et nødven- dig pusterom for ham selv, etter å ha vært ekstremt selvutleverende tidligere, enn det er nevneverdig interessant for oss lyttere. 

Anbefalte kjøp: 
«Under bordet», «Jag skriver inte på nåt» og «Downtown Train (Tåget som går in till stan)». 
