Gorillaz:«Demon Days» 

(Kopikontrollert)(Parlophone / EMI) 

Sonisk overfall på grensen til det overproduserte. 

Gorillaz ble for fire år siden en uventet suksess for dette tegneseriebandet, som egentlig skulle fungere som et pustehull for Blurs Damon Albarn. 

Nå er de tilbake med sitt andre album - en på alle måter mørkere, enda mer funky, dub-tung og hektende affære, selv om den utrolig detaljerte produksjonen gjør at enkelte sanger mister fokus. 
Ledsaget av det usannsynlig spretne De La Soul-samarbeidet på singlen «Feel Good Inc.» (hvor Albarn har rappet verselinja fra «Sunny Afternoon» av sine gamle helter i The Kinks), inneholder likevel «Demon Days» låter - og gjester - som kan gjøre Gorillaz til et av sommerens store band. 
Ike Turners medvirkning på den tunge, futuristiske syrebluesen «Every Planet We Reach Is Dead» og Dennis Hoppers maniske opplesning på «Fire Coming Out Of The Monkey's Head» er to av dem. 

Mye godt her, men også for mye av det gode. 

STEIN ØSTBØ 
