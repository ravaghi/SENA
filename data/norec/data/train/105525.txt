Plateanmeldelse:Anders Jektvik - «No som ailt e bra» 

Leonard Cohen via Hitra. 

ALBUM: 
VISER Anders Jektvik «No som ailt e bra» (Pandy/Warner) Anders Jektvik ble en umiddelbar suksess med fjorårets debut «Aill kjenne aill», fullt forståelig ut fra trønderens joviale og folkelige uttrykk både i tekst og tone. 

Stemmen ligger gjerne i kjellerleie, som en lokal Cohen, og Jektvik varter opp med mye lekkert elgitar-spill. 
Historiene er best når de handler om hverdagslige ting - tittellåten er en fulltreffer sånn sett - men de blir fort mer uklare når problematikken blir universell. 

Litt humor må også inn, Jektvik er jo trønder, og visen til idolet Åge Aleksandersen er definitivt på humrestadiet. 

Utover det treffer Jektvik utvilsomt en nerve, selv om helheten fremdeles er noe ujevn. 
Men likte du debuten, vil du også få sansen for denne. 

BESTE LÅT: 
«Gateliv» 
