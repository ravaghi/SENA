Jacaszek:«Glimmer» 

(Miasmah) 

Rolighet som glimrer. 

Eksperimentell polsk elektronika vil aldri bli en sjanger for massene, men Michal Jacaszek fortjener oppmerksomhet. 
38-åringen tilnærmer seg kunsten som sjangerfar Brian Eno og norske Biosphere, der stillestående datagenererte pastoraler får motvekt i melodi og akustiske strenger. 
Spesielt kombinasjonen gitar og spinett mot tåkeelektronisk bunn er pussig lyrisk og oppslukende vinterdunkel. 

Den forhenværende forfatteren debuterte med noe som minnet om Tom Waits-instrumentaler, men har etter det dempet seg betraktelig. 
I så måte er det treffende at han gis ut av et Berlin-basert norsk enmannsplateselskap. 

BESTE LÅT: 
«Only Not Within Seeing of the Sun» 

TOR MARTIN BØE 
