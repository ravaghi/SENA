Rune Rudberg:«Rett fra sofaen» 

(Tylden) 

Denne plata er nærmest en samleplate med gamle, velkjente Rune Rudberg-slagere. 

Den ene nye sangen som krever oppmerksomhet er «Nå har alle folk fått se'n» skrevet av Ole Ivars' faste låtskriver William Kristoffersen. 
Den er ikke akkurat så mye å skryte av, litt navlebeskuende og kanskje selvironisk, men nok en typisk Rune Rudberg-sang. 

Plata presenterer dansbare låter, der alle unntatt to er på norsk og greit fremført. 

Den den beste sangen er en nyinnspilling av storslageren «Ut mot havet» som Rudberg har rocket opp sammen med Vestfold-bandet Plumbo. 
Originalen er fortsatt et hakk bedre enn nyinnspillingen. 

Dessuten gjør Rune Rudberg sine versjoner av tre gamle slagere fra Scandinavia, som han ikke har spilt inn før. 

Rune Rudberg synger helt OK, og denne plata med seksten sanger vil nok glede mange av hans trofaste fans. 
ANBEFALTE KJØP: 
«De ord som mor mi sa» og «Ut mot havet 2007». 
