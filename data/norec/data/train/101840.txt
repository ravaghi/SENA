Plateanmeldelse:Prins Thomas - «3» 

Innertreer. 

ALBUM: ELEKTRONIKA Prins Thomas «Prins Thomas 3» (Full Pupp/Indie) 

Midt inni hans tredje soloplate kommer endelig låttittelen som definerer mannen postvesenet kaller Thomas Moen Hermansen. 
«Enmannsrock» må være det nærmeste man kommer definisjonen på den langhårete 38-åringens posisjon i kontorfelleskapet med Lindstrøm og Todd Terje. 

Gitarelektronika med ublu progreferanser og generøse mengder ekko. 
Sjangermessig noe à la William Orbits tidlige prosjekter. 
Låtene er lengre, mer finurlig sammenskrudd og har lite indre felleskap utover å være uhøytidelig stuedisco som er vanskelig å gjenfortelle. 

Det gjør ingenting når den summer like bra i forgrunnen som i bakgrunnen. 

BESTE LÅT: 
«2000 lysår fra Morellveien» 
