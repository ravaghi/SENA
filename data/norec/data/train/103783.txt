Poormans Hollywod:«Rabbit EP Pt.1» 

(The Streets/eget) 

Jøss, er Ryan Adams fra Oslo? 

Poormans Hollywood er et helt nytt bekjentskap, men når ett av medlemmene heter Moslåtten og tangentmann er Lasse Hafreager, skumler Hellbillies i krokene. 
Hvilket de for så vidt gjør, dersom du tar countryen fra dem og tilsetter litt mer tradisjonell heartland-rock i Bob Seger- og Whiskeytown-territorium. 
Med andre ord: velskrevet, melodiøs americana-basert rock 'n' roll som fortjener et publikum, ikke minst «Light Of The Moon» (undres om de har hørt det utmerkede Austin-bandet Loose Diamonds?) og «Coming Home». 
Lovende takter! 
