Vellykket miks
Til skogs og tilbake igjen 

Tidligere Spellemanns-nominerte Grand Island tredje plate, «Songs from Östra Knoll 1:22», er spilt inn i de dype svenske skoger (tittelen er kartreferansene) og sangene er underveis prøvd ut på svensk pub-publikum på det lokale vertshuset. 

Her er gjester fra både Kaizers Orchestra, Superfamily og Shining. 
Platens singel og radiohit «Angelila» og den rockepregede «Sky Sized» skiller seg noe ut fra resten av platen, som ellers er roligere. 
Vokalist Espen Gustavsen stemme passer godt til de noe hesblesende låtene skreddersydd for P3, men enda bedre til de roligere låtene med tydelig countrypreg. 

Alle tekstene er på engelsk, bortsett fra Janove Ottesen gjestevokal på «Suffer/Lid min kjære» som er blitt en glimrende poplåt. 
«Songs from Östa Knoll 1:22» er variert, noen ordinære låter, men hovedsakelig en vellykket sjangermiks av pop, rock og country. 

CHARLOTTE MYRBRÅTEN 

Enig med vår anmelder? 
Si din mening. 
