Asus PA249Q PC-skjerm
Skal du jobbe seriøst trenger du en ordentlig skjerm! 

Vi har blitt oversvømmet med skjermer med oppløsning på 1920 x 1080 punkter, markedsført som Full HD - akkurat som om det skulle være så stas for en PC-skjerm. 
I tillegg har det vært populært med "raske" skjermer med TN-panel, gjerne i kombinasjon med et skinnende blankt kontrastbelegg. 

Men skal man ha en arbeidsskjerm er det ikke dette man trenger. 
Man trenger en skjerm med flere punkter vertikalt, med et panel som viser riktige farger, og som har en matt overflate som ikke reflekterer alt annet i rommet. 

Asus PA249Q 

Denne skjermen fra Asus er en slik skjerm. 
Den er ikke myntet på de som skal bruker skjermen til Facebook, spilling, YouTube-titting og generell tidtrøyte. 
Den er laget for de som krever noe mer, og som sitter flere timer foran skjermen og jobber. 

I tillegg kan den selvfølgelig brukes til alt annet også, til og med spill. 

Skjermen har følgende egenskaper: 
Panelet: 

24,1 tommer 16:10 format1920 x 1200 punkters oppløsningIPS-panel med WLED bakgrunnsbelysning99% AdobeRGB, 100% sRGB fargepalett350 cd/m2 maks lysstyrke1000:1 kontrast178 graders betraktningsvinkel vertikalt og horisontalt10-bits faredybde6ms grå-til-grå responstidKan vise bilde-i bilde eller dele skjermen i to med forskjellig signal fra to innganger. 

Tilkoblinger: 

HDMI 1.4 DisplayPort 1.2 DVI-DD-Sub 3.5mm jack4-port USB 3.0 HUB 

Konstruksjon: 
Skjermen har full fleksibilitet, og kan roteres til vertikal posisjon, dreies, heves, senkes og vippes. 

Nederste kant av selve panelet er 11,5 centimeter over bordplaten når skjermen senkes helt ned. 

Høydejusteringen er på ti centimeter. 

Vekten er 6,6 kilo. 

I bruk 

Skjermen lever umiddelbart opp til forventningene. 
Den er svært enkel å koble til og plassere, takket være den fleksible konstruksjonen. 

Betjeningen er både presis og enkel, takket være den lille joysticken som sitter øverst i knapperaden nede på høyre side av skjermen. 
Man velger funksjon ved å vippe den i forskjellige retninger, og trykker den inn for å velge parameter. 
Meny-knappen bringer deg inn i menysystemet, og ut av det igjen når du er inne i det. 

Det er også påtagelig stor dynamikk, med rent hvitt uten fargeskjær og klare farger i alle nyanser. 

Betraktningsvinkelen er utmerket, det er ingen, eller helt marginale, fargeforandringer om du dreier skjermen den ene eller andre veien, vipper den inn og ut, eller beveger deg fra side til side. 

Etterslepet er også helt marginalt, vi snakker om i verste fall en svak, lys skygge under ekstrem test med objekter i kontrastfarger i rask bevegelse. 

Skjermen kommer kalibrert fra fabrikken, og det ligger ved en kalibreringsrapport. 

Konklusjon 

Dette er en ypperlig skjerm for krevende bruk, når man ikke har behov for enda større oppløsning enn 1920 punkter i bredden. 
Krever man mer skjermflate er det et alternativ å bruke to skjermer i dette formatet (noe vi selv bruker), eller ha en større og enda mer høyoppløselig skjerm i tillegg. 

Til bilderedigering og video er skjermen glimrende. 
Til annet bruk er den ren luksus. 

Pris og levering 

Prisen ligger høyere enn en alminnelig skjerm, men på linje med tilsvarende skjermer fra andre leverandører. 
Levering skal skje i løpet av mai 2013. 

Asus PA249Q 
