Blått rockeblod
Det bobler og koker bra. 
Men Royal Blood er ennå litt unna nivået til Muse og The White Stripes. 

Her er ti låter som til sammen tikker inn på 35 minutter. 
Debuten var kanskje hakket bedre, men liker du referansene, så er det bare å sjekke ut Royal Blood. 
Et av høyepunktene er den bomabstiske og fengende, "Lights Out". 
Et annet er "Look Like You Now", med sitt sterke og forførende refreng. 
Låten "I Only Lie When I Love You" ligner på Led Zeppelin så det holder. 

Hele veien er dette energisk og tøff rock. 
Noen av låtene er litt hakkete og uforløste, uten at det blir helt ille. 
Royal Blood er ute av sykehuset, og er klar for en ny runde. 
Takk for det! 

De er fra Brighton, og fikk et solid gjennombrudd med den selvtitulerte debuten i 2014. 
Kjente rockenavn som Jimmy Page fra Led Zeppelig og Lars Ulrich i Metallica var ute med store lovord som god drahjelp. 
Etter hvert så turnerte de så hardt at de endte på sykehus med utmattelse. 

Royal Blood er en duo bestående av Mike Kerr og Ben Thatcher. 
Vokal, trommer og gitar; derfor denne White Stripes-linken. 
Det handler altså om tung rock, om lurvete garasjerock og litt blues. 
Samtidig har de i seg noen av de følsomme og tøffe overgangene til Muse. 
Autoriteten er der, men identiteten og særpreget er det så som så med. 
