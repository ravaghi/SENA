Flott blanding av balladekunst og bluegrass
Mumford & Sons med villskap og akustisk trøkk. 

ALBUM: 
I fem år har britiske Mumford & Sons stadig økt sin aksjonsradius og sitt renommé. 

London-kvartetten står fram som en blanding av energiske pubrockere i Pogues-tradisjonen og new wave-countryartister, med en banjo og ståbass-drevet storby-bluegrass som for den beleste lytter rommer referanser til diktere som Shakespeare og Steinbeck. 

Den drivende kraften er Marcus Mumford, som i likhet med de andre i bandet spiller flere strengeinstrumenter og leder an det vokale med en kraftfull og rå stemme. 

De slo seg opp på den såkalte West London-folkscenen, men er blitt populære både i USA, Australia og New Zealand med en musikk som spenner fra det rått tilhogde til det lavmælt poetiske. 

En befriende blanding av villskap og akustisk trøkk. 
