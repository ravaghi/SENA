Håpløs romantiker
Alt var ikke bedre før. 

Urørt, The Voice, X 
Factor, UKM, P3 Gull.. 
Du har nok skimtet Kristian Kristensen en eller annen gang de siste årene. 
Den nordnorske artisten blir ofte satt i samme bås som Sondre Justad og Daniel Kvammen, hvor kjærlighets-tematikken ofte er en gjenganger. 
Klarer han å skille seg ut fra de myke gutta? 

Kristensen byr på en nostalgisk kjærlighetslåt i «Alltid Elske Dæ», hvor han ser tilbake på en tid hvor alt var bra, som egentlig bare føles veldig parodisk. 
I en samtid hvor «hvem som helst» kan lage musikk, er det vanskelig nok å produsere noe nyskapende, men Kristensen har ikke prøvd særlig hardt å unngå klisjeene. 
Spesielt versene er så bokstavelige at dette like gjerne kunne vært en sketsj fra Kollektivet (rip Kollektivet). 

Refrenget er ikke mer avansert enn «Æ vil alltid elske dæ». 
Noe som i dette tilfellet burde vært låtas høydepunkt inntrer istedet en større cringe-faktor enn ønsket. 
Jeg tviler på at Kristensen vil meg noe vondt med dette, men likevel forstår jeg ikke helt hva han vil. 
Det skal for all del være lov å spille på følelser, men dette blir veldig «ligge i fosterstilling og spise is rett fra boksen»-stemning. 

Kristensens vokal er klokkeklar, myk og sår, og det er det han vinner på. 
Til tross for at han har kommet langt med sitt konkurranseinstinkt, kaprer han neppe mange hjerter her. 

Kristian Kristensen - "Lyset" fremført under Urørtfinalen 2015: 
