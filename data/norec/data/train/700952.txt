Solid thriller med Cage
Nicolas Cage legger det største påske-egget: 
Han involverer seg med en vigilante-organisasjon som tar livet av forbrytere før rettspsykiaterne og portrett-journalistene og kommentatorene får tak i dem. 
Dermed forlanger de at han gjør noe til gjengjeld. 

”Seeking justice”: 
Amerikanskthriller. 
2011. 
1 time, 42 minutter. 
15 år. 
Regi: 
Roger Donaldson. 
Med: 
Nicolas Cage, January Jones, Guy Pearce. 

”Seeking justice” er selvsagt ikke like heftig som engelskpåskekrim der livsudyktige politikvinner i politisk korrekt undertøyetterforsker avskylige overklassemenn og klager på været. 
Men man godt møte denmelankolske høytiden med en desperat Nicolas Cage. 
Han har velstandsskjegg oglikner en urimelig velstelt jazzmusiker, men mannen er engelsklærer ivideregående og gift med January Jones som spiller cello i symfoniorkesteret ogdessverre har stelt håret sitt så fint at hun tiltrekker seg envoldtektsforbryter. 

Dama blir så skambankt at ektemann Cage blir oppsøkt av GuyPearce. 
Australieren har sint puritaner-skalle og ser ut som en sånn mann somoppdretter kamphunder. 
Pearce inviterer den fortvilte læreren til envigilante-ring, og så vil mannen som voldtok January aldri få oppleveFebruary. 

Det ville en norsklektor aldri ha gått med på. 
Men Nic Cagelever i USA der forbrytere i følge mytene blir frifunnet hvis etterforskerenhadde knirkende sko den dagen. 
Så han sier OK. 
Men det varer ikke lenge før hanfår beskjed om at han skal ta livet av en uhelbredelig pedofil. 
Cage sier nei.Dermed starter den innflytelsesrike organisasjonen klappjakt på Cage, som ogsåblir mistenkt for mord på den pedofile som aldeles ikke var pedofil. 

”Seeking justice” skjems ikke av sinsyltynne troverdighet. 
Den foredles av en tøff, gammeldags thrillerføring medbyromantikk og mannedrama i stedet for eksplosjoner som er større ennsolstormer. 
Cage funker ålreit som en nokså alminnelig fyr i semska jakke. 
Haner intens på den velprøvde grensen tilmentalhygieniske bekymringer, men det er det vi liker med nevøen tilCoppola: 
Realisme var aldri noe for ham. 

Dessuten er filmen laget av Roger Donaldson, som regisserte”No way out” med Kevin Costner, ”Cocktail” med Tom Cruise, ”The getaway” med Kim Basinger ogikke minst ”Species” med Natasha Henstridge. 
For noen av oss betyr Donaldsonmye. 
Han kommer fra gullalderen seint åttitall, tidlig nittitall. 

Følg meg på Twitter: 
@arilabra 
