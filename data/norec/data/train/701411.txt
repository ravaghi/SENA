Mikro-dødens Haisommer
Steven Soderbergh har laget en skikkelig vemmelig virus-thriller som engasjerer ved at den både er saklig og sentimental. 

Amerikansk drama-thriller. 
2011. 
1 time, 46 minutter. 
11 år. 
Regi: Steven Soderbergh. 
Med: 
Matt Damon, Kate Winslet, Laurence Fishburne,Gwyneth Paltrow, Jennifer Ehle, Marion Cotillard, Elliott Gould. 

Her er thrilleren du ikke kan beskytte deg mot. 
Kvelendeparanoia smitter gjennom åndredrettsorganene og sprer seg i kroppen, og dukommer ikke til å føle deg frisk og lykkelig på mange dager. 

Det er laget mange katastrofe-filmer om virus-epidemier, mendette er den beste av dem, for den flyr ikke med fantastiske påstander og denblir heller ikke så medisinsk at innlevelsen vaksineres bort av fremmedord. 
Tørrpinnen Steven Soderbergh har truffet den tynne planken. 
Historien hans erubehagelig spennende, den er empatisk og hjerteskjærende, den er velbygd ogubehagelig troverdig. 

Epidemologen i "Contagion" nevner StevenSpielbergs "Haisommer" som eksempel på hva som skremte folk opp avvannet. 
Steven Soderbergh skaper vanndrivende hverdags-noia som kan tømmejulebutikkene. 

Det starter med at flokså Gwyneth Paltrow kommer sjuk hjemfra Kina, hastes til sykehus med ektemannen Matt Damon og dør i spasmer førlegene kan utrette noe. 
Da Damon kommer hjem, ligger sønnen død på golvet. 
Enepidemi med smitterate på RO2 rammer en motstrebende og mistroisk verden. 

Kate Winslet sendes ut på veien for å finne sammenhenger.CSI-legen Laurence Fishburne leder motgift-gjengen mens stadig flere dør påstadig flere steder i verden. 
Nesten uten at du merker taktskiftet gårSoderberghs handling fra nervøst hverdagsliv til totalt samfunnskaos med internertebyer, opptøyer, drap og kidnapping. 
Innebura i karantene-sikkerhet sittersmitta forsøks-aper og skal kanskje bli friske av vaksineprøvene. 

Dette er den sorten thriller som flår av deg tryggheten ogsynliggjør sårbarhet. 
Vi er alle hverandres mordere hver gang vi håndhilser. 
Vitar oss sjøl i ansiktet tre ganger i minuttet. 
Det eneste som skal til er atviruset til den ene dyrearten inngår grisete forbindelser med viruset til denandre dyrearten, så er det takk for i dag og hiv Paracet-en. 
Hvis barekineserne hadde holdt seg til norsk laks i stedet for sjuk gris, villemillioner ha overlevd. 

Fordi Soderbergh er en pessimistisk tenkemann, refererer hantil sosiale medier med forstandig edruelighet: 
Jude Law i rutete Andy Capp-luespiller en blogger som får millioner av mennesker til å tro at myndighetenesvaksine er en kapitalistisk svindel — mens de bør kjøpe det han selger. 
Han erikke akkurat Erin Brockovich, men en gjenkjennelig representant forinternett-jungelens evne til epidemisk galskap. 
Han er nesten nifsere ennviruset. 

Filmen er laget uten fiksfakserier og uten forteller-tull.Du kommer først og fremst til å kjenne den der du skal: 
I den kvalme magen, iden myrda milten, i det sure spiserøret, i det oppheta hodet og sannsynligvissom en kløe i den kroniske samtids-skrekken. 
Kom ikke å si at jeg ikke advarte. 
