Tori Amos:«Abnormally Attracted To Sin» 

Universal 

Hva med litt regi? 

Tross for et titall millioner solgte plater, er det ingen som kan beskylde Tori Amos for å selge seg ut. 
Det inderlige, kompromissløse utrykket er en konsekvens av et påstått kall om å formidle et høyere budskap. 

Dette er paradoksalt nok også hennes største problem. 
Amos' indre stemme har aldri tatt «måtehold» i sin munn, ei heller denne gangen. 
Men hennes tiende album kunne - i likhet med tidligere - vært helt fabelaktig rundt halvparten så langt. 

For «Abnormally Attracted To Sin» inneholder noen udiskutable klassikere, eksempelvis spor nummer fire, «Flavor», en nydelig trip hop-ballade av typen Portishead ikke gidder å gjøre lenger, men som vi absolutt trenger. 
Problemet er alt det halvferdige fyllstoffet som skygger for høydepunktene. 

ANBEFALTE KJØP: 
«Give», «Flavor», «Police Me». 
