Han som leverte hitlåtene
Som låtskriver hadde Hank Cochran (1935-2010) nesten 30 topp 10-hit på den amerikanske countrylisten, ved hjelp av artister som Patsy Cline, Eddie Arnold, Burl Ives, Dean Dillon og Ronny Milsap. 

I tillegg ga han ut fem album selv. 
37 år gamle Jamey Johnson fra Alabama har med andre ord mye å velge fra når han lager en hyllest til Cochran. 
Merle Haggard, Ray Price og George Strait var blant dem som nøt godt av Cochrans låtskriverkunst, og de er alle med her. 
Det er også Willie Nelson, som Cochran hjalp fram, og på en lang gjesteliste finner vi dessuten Alison Krauss, Leon Russell, Vince Gill, Emmylou Harris, Elvis Costello, Bobby Bare og Kris Kristofferson. 
Fine artister og flotte sanger. 

Beste spor: 
"Make the world go away", "Living for a song". 
