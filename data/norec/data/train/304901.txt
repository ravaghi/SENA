- Maria Haukaas Mittet blir parkert langt bak i skisporet
VM-låt totalslakta. 
Hva mener du? 

Det hjelper ikke med kraft og eleganse når man ikke har tempo, og det er først og fremst her svakheten ligger. 

• 
Se Youtube-video av Haukass Mittets framføring av «Glorious» på Idrettsgallaen. 

VM-sangen, skrevet av Hallgeir Rustan, Ronny Wikmark og Anne Judith Wik og framført av Forsvarets stabsmusikkorps, er som skreddersydd Marias stemme. 
Den har pondus og vokalkraft, men det tar for lang tid før den tar av. 

Og når den først gjør det, tipper den voldsomme balladen over i det pompøse og svulstige. 

Mest av alt minner «Glorious» om en påkostet MGP-ballade som neppe ville kvalifisert Norge til finalen. 

Hvorfor velger man en traust ballade til å fronte noe som handler om energi og tempo. 
Hvorfor ikke en spenstig sang som kunne fått oss til å hoppe og slå floke i vinterkulda? 

Med fjorårets fotball-VM-låt friskt i øret, «Waka Waka —This Time For Africa» framført av Shakira, blir Maria Haukaas Mittet parkert langt bak i skisporet. 
