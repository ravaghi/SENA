Røyk uten ild
Det er fint med band med spilleglede og formidlingslyst. 
Smoke Mohawk er et slikt band, men dessverre så snubler de litt låtmessig. 
Melodiene er gjennomgående litt for tynne. 
Det hører vi spesielt på albumets eneste coverlåt, Little Feat sin «Ratfaced dog». 
Den får de andre låtene til å høres litt tomme ut innholdsmessig. 

Smoke Mohawk er en kvartett med medlemmer fra We, Gluecifer og My Midnight Creeps. 
Den tidligere We-vokalisten Thomas Felberg synger ålreit, og gitarist Rolf Yngve Uggen spiller definitivt bra. 
Til tider gnistrer det. 
Energien er der. 
Stilmessig beveger de seg fra tøff garasjerock via progrock til tungrock. 
Men de gode låtene er i mindretall. 
