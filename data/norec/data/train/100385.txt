Trivelig tullball
Florlett og tullete. 
Men sjarmerende! 

HANDLER OM: 
Eventyrprinsessen blir kastet ut av sin tegnede verden av en særdeles ond og heksaktig dronning - og havner midt i New York. 
Så fantasiverdenes eventyrprins plutselig må erstattes av den noe mer menneskelig prøvede Patrick Dempsey (på frilov fra "Grey`s Atonomy"). 
DOM: 
Det kan jo knapt tenkes et mer tullete opplegg: 
Et klassisk tegnet Disney-eventyr, overført til New Yorks førjulsgater. 
Men det er faktisk temmelig underholdende. 
Tegneserieprinsessen har nemlig fått lov til å beholde all sin endimensjonale, naive bedårenhet - og det er Amy Adams svært, svært god til! 
En annen ting er at hun havner i armene på Patrick Dempsey. 
Som jo er en mann med draget og preget og det meste som skal til for å være et modent, mannlig sexsymbol. 
Synd, da, at de avsluttende scenene - og det lenge etter den "riktige" og meget forutsigelige slutten - nesten blåser hele filmprosjektet idiotisk til himmels med en slags humørløs King Kong-parodi. 
