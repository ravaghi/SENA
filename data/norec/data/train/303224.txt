Oslorockere i sitt ess
Oslo Ess sier klar i fra om at rock på norsk ikke er en truet art. 

ALBUM: 
Hva får man om du blander Bad Religion og Bruce Springsteen med Jokke og Raga Rockers? 
Tja, det må vel bli noe i nærheten av Oslo Ess. 

Her snakker vi ukomplisert rock med et brus av sommer og frihet i førersetet. 
Nå er nok ikke Oslo stedet for å cruise rundt med taket nede og la vinden ruske i håret, men det går i alle fall an å lukke øyene og drømme seg til varmere strøk. 

Originalitet er ikke et moment Oslo Ess-gutta befatter seg med, men det er heller ikke et vesentlig problem all den tid de skriver überfengende og formålstjenelige låter med høy gitarføring, et hektende driv, pyntet på med rullende orgeltoner. 

«Lang Vei til Himmelen» 

Og der er lista lagt uten at noen dupper av underveis. 
