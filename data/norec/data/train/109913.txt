Plateanmeldelse:Jessie Ware 

Lovende silkestrupe. 

Nå er det på tide å la åttitallet hvile litt, tenker man. 
Men så dukker enda en påminnelse om hvor overlegent synthesizerens tiår var på sonisk mangfold. 
Jessie Ware oser av jappe-R&B, men unngår mesterlig å la lyden virke gimmickbasert. 

Den britiske skjønnheten platedebuterer uken etter sin delikate Øya-opptreden og gjenskaper den silkemyke stemningen i stereoen. 
Bløte synther og en stemme som kanaliserer Sadés undertrykte lidenskap og en tidlig Whitney-uskyldighet, henholdsvis gjennom herlige «Running» og «Sweet Talk». 
Men Ware er ikke ute etter å lure noen. 
Lyden er nå, elektronikken er neo-britisk, og puster bak denne vellydende og sterke debuten. 
BESTE LÅT: 
«Running» 
