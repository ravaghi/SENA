Pagan's Mind:«Heavenly Ecstasy» 

(SPV / Playground) 

Radiovennlig prog-metal. 

Jo da, det går an. 
«Live Your Life Like A Dream» er det beste eksemplet her på hvor kløktig dette Skiensbandet blander det mest melodiøse fra det heavy åttitallet (Boston, Journey) med pent doserte tilsig av progressive metal-brekk. 

Resten av platen er overveiende hardere, men aldri lytterfiendtlig. 

Frontfigurene har ekstreme ferdigheter i verdensklasse - vi hører at vokalist Nils Kvåle Rue også har stått på en operascene, og gitarist Jørn Viggo Lofstad briljerer både etter riffboka og matteboka. 

Hemmeligheten ligger i å stagge seg - disse to trenger ikke å brife, de er trygge på kvalitetene sine og holder igjen der andre absolutt må vise hvor høyt, fort og raskt det kan gå. 

Nær klassisk! 

BESTE LÅT: 
«Walk Away In Silence» 
