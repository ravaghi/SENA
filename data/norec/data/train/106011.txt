Uncle Deadly:«Monkey Do» 

(Deadly Records/Sonet) 

Kan omdøpes til Zahbel. 

Kaizers Orchestra-gitarist Geir Zahl har vært i studio hos Morten Abel (som er èn av mange gjestende Rogalandsartister) og spilt inn dette sololøpet som på mange måter låter like mye Morten Abel (ikke minst «Be Careful What You Wish For»!) som Geir Zahl. 

Og når en låt som «Sneakin' Up» rett og slett er Kaizers på engelsk, samt at Petty og Springsteen-referansene fra Zahls tre år gamle solodebut fremdeles er til stede, kan man fort frykte at hans egen personlighet vil forsvinne i tåka. 
Men stemmen er hakket hvassere denne gangen, selv om låtutvalget er like ujevnt. 
Mye uhøytidelig, refrengsterkt snadder finner du likevel her! 

BESTE LÅT: 
«The Game» 
