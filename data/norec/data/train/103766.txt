Solon:«It will still be there» 

(Double lion) 

Debutplate med artisten Solon, eller Øystein Sørensen som er hans døpenavn. 

Debutanten presenterer seg med et album med flere gode, melodiøse sanger som passer i samlebegrepet visepop. 
Solon har selv vært med og skrevet alle de elleve sangene på albummet. 
Resultatet er jevnt over bra, og flere av sangene og tekstskildringene har et anstrøk av melankoli. 

Musikalsk er Solon inspirert av engelsk musikk, og det høres spesielt på «Send me a dream» og «The barrell of the night». 
Debut-albummet viser en artist som har god formidlingsevne og skriver trivelige sanger. 
Men: 
Resultatet hadde kanskje vært enda mer spennende og nyskapende om han hadde våget å skrive på norsk. 
