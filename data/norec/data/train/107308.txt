Sjarmører
Regi: 
David Dobkin. 
Med Vince Vaughn, Owen Wilson, Christopher Walken, Jane Seymore, Rachel Adams, Isla Fisher. 
Am. komedie. 
11 år. 
Komedie - 11 år, egnet ungdom/voksne. 

Sjarmørduo med frekke og freske takter i komedie som etter hvert går tom for ideer. 

Vince Vaughn og Owen Wilson - jo da, gutta har en sjarmerende frekkhet som egner seg for komiske situasjoner på lerretet. 
Spesialitet: 
Oppsøke bryllup for å tilrane seg oppmerksomhet. 
Mål: 
Få med seg pen dame i senga. 
Disse karene kan alle knep for å lykkes. 

Åpningen er en blanding av vulgære plattheter og herlige fraspark. 
Humor og selvironi kjennetegner Vaughn og Wilson. 
Men alvoret innhentes i form av to søstre som viser seg å være noe mer enn forbigående madrassfyll. 
Har du sans for de ironiske grep som kjennetegner Wilson og Vaughn, finner du mye å le av her. 
Deres mangel på selvhøytidelighet er befriende. 
Hadde de bare hatt vett nok til å stanse i tide! 
For situasjoner og scener tværes ut og blir nokså gjentagende. 
