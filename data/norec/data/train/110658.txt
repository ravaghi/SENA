Klisjefylt opprør
Regi: 
Krisztina Goda Med: 
Kata Dobó, Iván Fenyö 

Vannpolo, kjærlighet og opprør er temaene i dette bredt anlagte historiske dramaet om den mislykkede folkelige ungarske oppstanden mot sovjetkommunismen i 1956. 
Skuespillerne snakker ungarsk her, men det er omtrent det eneste som vitner om at dette er en europeisk produksjon. 
Historien er oppsiktsvekkende tradisjonelt fortalt, og karakterene er klisjeer du har sett i en rekke Hollywood-filmer i samme genre: 
Den heroiske opprørske kvinnen, den vise bestefaren, den bekymrede bestemoren og de iskalde, brutale russerne. 
En litt for åpenbar Oscar-flørt fra Ungarn. 
Null ekstra. 

ØYSTEIN DAVID JOHANSEN 
