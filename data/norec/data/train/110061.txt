Exitmusic:«Passage» 

(Secretely Canadian/Tuba) 

Femti ord for drøm. 

Ikke bli forventningsfull av navnelikheten med Radioheads Romeo og Julie-låt, eller av at vokalist Aleksa Palladin er mest kjent som bohem i «Boardwalk Empire». 
Denne brooklyndouen er betraktelig mer dystopisk. 

Skjønnheten ligger, som alltid i voldsom svevepop, i det kaotiske, men mystisk kontrollerte synth- og gitarøset som bygger under Palladino. 
Hun synger som et stort, døsig barn, men denne gåtefulle formen for inderlig likegyldighet er det som gjør bandet interessant. 
Nyskapende, nei - men debutantene er positivt uvante i dét at de fremstår tunge og lavtsvevende, men landsetter i en lettende, innviklet tåke av lyst sinnelag. 

BESTE LÅT: 
«White Noise» 

TOR MARTIN BØE 
