Vond-vakker perle
Nydelig, dvelende koreansk drama om en kvinne som tar poesi-kurs. 

Koreansk drama. 
2010. 
Regi og manus: 
Lee Chang-dong. 
Med:Yun Junghee, Lee David, Kim Hira. 
Lengde: 
2 timer 19 min. 
Tillatt for alle 

Elven renner dovent gjennom forstaden, noen barn leker vedbredden. 
Så flyter liket av en ung jente forbi. 
Etter hvert får vi vite atjenta har tatt livet av seg ved å hoppe fra en bro. 

Ikke mange synes å bry seg så mye om den fattige jentasskjebne. 
Selv ikke da det blir kjent at årsaken er at hun er blitt utsatt forgjentatte voldtekter fra medelever. 
Men hennes død får indirekte stor betydningfor 66 år gamle Mija, en elegant og litt dum og fjollete kvinne som higer etterå fylle livet sitt med skjønnhet, komplimenter og latter, og derfor harutviklet forskjellige teknikker for å unngå det heslige og ubehagelige hunmåtte støte på i sin ensformige og ensomme hverdag. 

Mija melder seg på et kurs i tradisjonell koreansk poesi,både for å lære seg å se skjønnheten på nye måter, og for om mulig uttrykkedenne skjønnheten i egne dikt. 
Hun er hjemmehjelp for en slagrammet gammelmann, og har oppdrageransvaret for sitt barnebarn, en lurvete og lattenåringsgutt i sin aller verste alder. 

Da det etter hvert viser seg at barnebarnet kan være en avovergriperne, fører de moralske dilemmaene som oppstår til en ubehageligoppvåkning hos Mija. 

«Poesi» varer lenge, noen vil sikkert mene atfortellerstilen er for dvelende, for omstendelig. 
Samtidig gir handlingsfattigescener av Mija som går hjem fra bussholdeplassen og Mija som vasker og vaskersin slagrammede pasient en helt særegen realistisk stemning. 
Vi er nesten somkikkere til dette vakre, dype og intense portrettet av en liten kvinne som motslutten av sitt liv blir den sterkeste, og som samtidig endelig finner sinpoetiske inspirasjon. 
En aldeles nydelig og gripende film som jeg ikke synes eret minutt for lang. 

Lee Chang-dong er en av Asias mest anerkjente regissører,hans prisbelønte «Oasen» er tidligere vist på kino i Norge. 

Mija elsker alt som er vakkertog drømmer om å kunne uttrykke det skjønne hunser gjennom poesi. 
Men det stygge og vonde i hverdagen hennes blir etter hvertumulig å ignorere. 
