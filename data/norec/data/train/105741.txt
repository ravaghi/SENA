Rox- «Memoirs» 

Roxanne Tataei gjør deg glad. 

Slottsfjellaktuelle Rox (21) har vokst opp med gospelkor og musikaler, men inspirasjonen tok for alvor av da londonjenta begynte å høre på Lauryn Hill, Mary J. Blige og Sade. 
Dette preger hennes noe retro og levende lydbilde voldsomt, dog uten at det låter påtatt, da Roxanne selv har en sterk vokal og tilstedeværelse. 
«Memoirs» er et vakkert, stemningsfullt album, med både uptempo gladsoul og nedstrippede ballader. 
Ikke alle berører deg like umiddelbart. 

Førstesingel «My Baby Left Me» derimot er en energibombe, og får selskap av den positive reggaeflørten «Rocksteady» som oser av sommer. 
Med så sterke og tydelige referanser trengs knallbra sanger, noe dette albumet byr på, om ikke hele veien gjennom. 

BESTE LÅT: 
«Rocksteady» 

SILJE LARSEN BORGAN 
