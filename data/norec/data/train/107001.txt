Bygdabilly Band:«Bygdabilly Band» 

(Warner Music) 

50/50 Hellbillies og Odd Nordstoga. 
Kan også kalles publikumsfrieri... 

Dessverre er det et høyst ujevnt brygg som oppstår når Bygdabilly Band super av forbildenes suksessrike kalker. 
Spesielt tonefølget (rockabilly, blues, country og alt som ellers kan plasseres i roots-bagen) fremstår for lite spenstig i den snille produksjonen. 
Kontroversielle «Bø te Lonne» og «Lengtar heim te Evjo (og te deg)» er hederlige unntak her. 
Tekstmessig har derimot Jon Solberg en historiemessig anti-urban klo som vi lett kjenner igjen hos både Odd Nordstoga og spesielt Hellbillies' Arne Moslåtten. 
Når Solberg også får samme grep på alvoret som han så definitivt har på humoren («Pølsemeny», «Cowboystrekk»), vil nok blinkskuddene komme tettere enn på denne platen. 
