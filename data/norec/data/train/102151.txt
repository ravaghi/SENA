Film:Dramatisk og melankolsk 

Klassisk britisk sosialrealisme i Leigh/Loach-skolen, fortreffelig fotografert og spilt. 
Vold, psykiatri, ensomhet og forsømmelse. 
Det er i og for seg blytunge temaer som møter oss i enden av en blindvei i den engelske middelklasseforstaden. 
Men «Broken» er slett ingen dyster jammerdal: 
Gjennom øynene på 11-årige 
Skunk aner vi skjønnheten på steder du minst venter å se den: 
En løvbefengt sti, en bilkirkegård full av rustne holker. 

Handlingsforløpet er ikke alltid kronologisk fortalt, noen ganger får vi konsekvensene presentert først, i vage blikk. 
Det er slik en 11-åring må oppleve verden tenker jeg, før vi tar et skritt tilbake. 
Et ypperlig fortellergrep. 

En sensasjonell debut er det av unge Eloise Laurence i hovedrollen, hun sjarmerer med en enorm tilstedeværelse, vimsete og tøff på en gang. 
Det skjer mye, og det skjer voldsomt i «Broken», både innenfor og utenfor de tre husholdningenes vegger. 
I overkant melodramatisk kan det nok bli, uten at fokuset på en var og melankolsk oppvekstskildring glipper. 
ØYSTEIN DAVID JOHANSEN 
