Lynrask draft-n ruter fra SMC
Den nye standarden for trådøst nett er i ferd med å sette seg, men er fremdeles ikke stemplet av nemnda. 
Vi har testet SMC sin nye ruter 

Det har vært mange forskjellige kandidater ute for neste generasjon trådløst. 
Resultatene har vært variable, og noe i næærheten av den oppgitte/oppskrytte hastigheten har vi aldri målt. 

LES OGSÅ: 

Likevel, hastigheten har blitt stadig høyere, og rekkevidden under vanskelige forhold har også blitt påtagelig bedre. 

Da skulle man kunne anta at den siste ruteren vi har testet er den raskeste, og det er helt riktig, den knuser konkurrentene på de fleste områder. 
Vi snakker om SMCWBR1-N. 

Boksen 

Selve ruteren og det matchende Cardbus-kortet som ble brukt i testen er det ikke noe bemerkelsesverdig med i det ytre. 
Ruteren er en liten plastboks med tre antenner på, akkurat som alle de andre. 

På baksiden er det heller ikke noen nyvinninger, vi finner WAN mot boksen fra internettleverandøren og 4 LAN-porter til PCer på lokalnettet. 
Reset-knapp og strøminntak kompletterer det hele. 

Installasjonen forklares i en liten guide på papir, det er ingen programvare på CDen. 

Oppsettet var det ikke noe bemerkelsesverdig ved, ruteren fant ut at det allerede var en DHCP-server på nettverket og slo derfor av sin egen. 

Installasjonen av Cardbus-kortet på den bærbare var tilsvarende likefrem, bortsett fra at her var det selvsagt snakk om å installere en driver. 

Ytelse 

Både i kontormiljø og hjemme viste SMC at den hadde både hastighet og rekkevidde å by på. 
Rekkevidden var riktignok ikke spektakulært bedre enn konkurrentene, men den matchet disse helt fint. 
På mindre avstander var den derimot overlegen. 

I vårt eget hjemlige miljø var SMC sin draft-n ruter rett og slett overlegen over det hele. 

Ytelseskurven var også svært jevn, noe som er viktig ved tidskritiske overføringer, som video. 

Hva betyr dette i praksis? 

Under vår test av D-Links ruter ble det tydlig at overføringen ikke var jevn, den kom i rykk og napp. 
Dette ga seg tydlige utslag ved visning av bilder på en bærbar, med filene liggende på en annen PC i nettverket. 

Det samme gjaldt i enda større grad video, selv Mjpeg fra vårt Ixus 800 var problematisk. 

Med denne ruteren fra SMC var alt derimot helt uproblematisk. 
10-megapikslers bilder ble lastet inn på typisk drøyt et halvt sekund, noe som virker raskt selv om det tar over dobbelt så lang tid som visning av lokale filer. 

Video hadde vi heller ingen problemer med, har var det fin flyt uansett format. 

Andre egenskaper 

SMC tilbyr også støtte for gaming, VoIP og streaming med automatisk sensing av trafikktype. 

I tillegg finner vi de vanlige støttefunksjonene for virtuel server, brannmur, tilgangskontroll etc. 

Portene til LAN er 10/100, Gigabit nettverksstøtte er vel det eneste vi egentlig savner på denne boksen. 

Konklusjon 

En lynrask ruter som parkerer alt annet vi hittil har testet, med god støtte og funksjonalitet for alle bruksområder man støter på i typiske små nettverk. 

Ruteren er på vei ut i butikkene og veldende priser er: 

Router: SMCWBR14-N: 985,- kroner Adapterkort: 

SMCWPCI-N: 
475,- kroner (PCI kort) 
SMCWCB-N: 475,- kroner (Cardbus) 
