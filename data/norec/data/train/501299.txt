Ensporet
Vakre klanger som skaper lite motstand 

Kieran Hebden er tilbake i sin Four Tet-habitt etter sine utgranskinger i jazzland sammen med Steve Reid. 
Som Four 
Tet lager han en klangfull elektronika, med lyder som minner mer om lyder fra vår fysiske hverdag enn sitt elektroniske opphav. 

Det er myke, behagelige klanger, satt sammen med en fingerspissføl-else som dyrker et lyst estetisk uttrykk i et rytmisk tempo som byr til lett dans. 
Dette sveveriske i musikken gjør den lett å innta, og der ligger også det som påkaller innvendingene. 
Sammenliknet med det fabelaktige 2003-albumet «Rounds», er denne platen for ensporet i sitt klangbilde, for sedat i utforskinger av lyder og ideer, og hviler for tungt på artistens store ferdigheter. 

Et par sanger («Love Cry» og «Reversing») drar i en mørkere retning og gir en motstand som antyder en større musikalsk verden. 
Som album er dette en pustepause i letingen etter ny, elektronisk popmusikk. 

HELGE OLSEN 

Enig med vår anmelder? 
Si din mening 
