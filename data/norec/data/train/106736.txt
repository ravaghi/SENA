Zyklon:«Disintegrate» 

(Candlelight / Tuba) 

De gamle Emperor-gutta er aktive om dagen. 
I tillegg til noen få utvalgte comebackjobber har Ihasahn fersk plate ute, og nå kommer altså det som for tiden er hovedanliggendet til Trym og Samoth, Zyklon. 
Her snakker vi komplisert og ilter ekstrem-metal spilt med vanvittig tempo og timing. 

«Disintegrate»s hyppige taktskifter - suverent fremført i en låt som «Subversive Faith», der strukturene skifter i ett kjør bak en sedvanlig hvinende gitarsolo - vil raskt påføre deg galopperende åndenød, og ytterligere tempobrudd kunne ha skapt en mer dynamisk helhet, men enkeltvis er Zyklons låter en imponerende studie i fortettet dysterhet og teknisk briljans. 

Last ned: 
«Ways Of The World», «Subversive Faith» og «Wrenched». 
