North Face Ve 25
Selve konstruksjonen er komplisert og det tar en del tid å sette opp. 
Greit, men ikke veldig intuitivt. 
Litt dårlig merking må ta litt av skylda. 

Innerteltet må settes opp før ytterduken kan legges på. 
Duken er lett å få stram. 
Rikelig med stramminger og justeringsmuligheter der det er mulig. 

Litt snau plass i forteltene på bekostning av den store inneplassen. 

Stormmatter gir god beskyttelse. 
Teltet er stødig og svært vindstabilt, men det er litt trangt mellom inner- og ytterduk noen steder. 

Teltet har stort volum med svært god høyde. 
Testens høysete. 
Her er det plass til tørk og utstyr. 

Sovemessig er det litt snau lengde langs sidene, men formen gjør at du kan velge liggeretning. 
Teltet har to eller strengt tatt tre utganger, det liker vi. 
Mange smarte løsninger, for eksempel at innerdører stues lett unna i egen lomme. 

Teltet har god lufting mellom dukene og lukene har mange justeringer. 
Betjenes fra ut -og innside. 

Det er rikelig med hemper, lommer og smarte detaljer. 
Duken kan strammes fra innsiden, du har et lite vindu i forteltet og bardunjusteringen er riktig så smart. 

Teltet gir et svært solid inntrykk, gjennomført kvalitet med mange forsterkninger, bra kvalitet på komponentene. 

Dette er mer et ekspedisjonstelt enn et fjelltelt du putter i sekken. 
Høy vekt, men et stødig, solid og gjennomarbeidet telt. 
Et produkt til å stole på. 
Også det eneste telttet som skilte seg ut som svært stabilt i vindtesten. 
