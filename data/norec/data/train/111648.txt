Girls - «Album»
Hørt det før, som det heter. 

De siste ukenes tyngste internetthype kretser rundt denne San Francisco-duoen, som også har en god historie i form av at den ene av dem har vokst opp i «Children of God»-kulten. 

Det låter fint, men det er litt vanskelig å begripe det store oppstusset. 
«Album» er ganske så typisk sekstitallsretro sett gjennom indieøyne. 
De rolige stundene er som Big Star på lavt budsjett, mens surf- og jentepoppastisjene låter bedre enn Glasvegas og dårligere enn The Jesus And Mary Chain. 

Så lenge det finnes illegale rusmidler, surfende kunstnerhoder og sol i California, vil det fortsette å komme ut plater som denne. 

ANBEFALTE KJØP: 
«Lust For Life», «Laura», «Ghost Mouth», «Morning Light». 
