Eros Ramazzotti:«Calma Apparente» 

(SonyBMG) 

Den nye platen til italienske Eros Ramazzotti har en stor svakhet: 
Den mangler gode melodier, melodier som klarer å fange interessen og engasjere lytteren. 
Det klarer dessverre ikke denne platen. 

Det hjelper ikke stort at han synger duett med Anastacia på platens eneste spor som har litt engelsk tekst. 
«I belong to you» er en OK ballade, men duetten er ganske middelmådig. 

Den italienske artisten har vært med og skrevet nesten all tekst og musikk. 
Det er en blanding av raske, litt svulstige poplåter og ballader. 
Du må være ganske stor og trofast fan av Eros Ramazzotti for at denne platen skal bli blant dine favorittplater. 

For meg er den rett og slett kjedelig. 
