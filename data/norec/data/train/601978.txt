Med hodet og hjertet
The Head and The Heart 

Opprinnelig ga denne kvartetten fra Seattle ut dette albumet for et år siden. 
Siden det har interessen og salget tatt såpass av at det nå blir relansert i Europa. 
De bruker både hodet og hjertet i sin sangskriving og formidling, og på en ballade som «Rivers and roads» tangerer de stilen og uttrykket til Avett Brothers. 
Det er et kompliment. 

Her er det både følelser og intellekt til stede, og det bruser godt når pianist Kenny Hensley drar i gang akkorder à la Coldplay. 
Dette er et trivelig og hyggelig album. 
Langt fra banebrytende, men med så mange gode og fengende melodier er det bare å forsyne seg. 
