Jesper Jenset (17) - «Let it Be»:
– Ingen tvil om at du ikke har den største vokalen i konkurransen. 
Men underveis har du har gjort de rette grepene i forhold til låtavalg og vist at du klarer det. 
Jeg synes dette var bra, mente Gunnar Greve. 

– Denne Beatles-låten er nok den av låtene deres som er covret mest av i verden. 
Dermed har du mange gode versjoner å konkurrere mot, og jeg synes du leverer helt fint, men jeg synes ikke det er veldig spennende, var dommen fra Espen «Dansken» Selvig. 

VG-anmelder Thomas Talseths dom: 

﻿– Alle fred-på-jord-balladers mor, fremført av en kar som jobber med å bevise at han er noe mer enn en «syngende deodorant» – og sliter med å overbevise. 
Han fremfører sangen, og det er alt han gjør; intet interessant eller eget tilføres. 
Jesper synger uproblematisk, men også ukarismatisk. 
Høy skoleavslutning-faktor her. 
