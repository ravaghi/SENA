Dunderhonning:«Sakte ut av fokus» 

(Guano / Musikkoperatørene) 

Kort, poengtert og ungdommelig ildfullt. 

Som så mye av den ferske norskspråklige «dialektrocken», låter Harstads Dunderhonning bemerkelsesverdig lite «nytt». 
De låter som det som låt nytt i 1981. 

Bandet har nok lest både «Rip It Up And Start Again», «Our Band Could Be Your Life» og «Tre grep og sannheten: 
Norsk punk 1977-1980». 
Kanskje har de hørt en del på det tidlige, smertefullt oppriktige U2 også. 
Lydbildet er i overkant ensartet, trommeslageren er glad i å spille på kanten av skarptrommen, og Ståle Fossheims vokal klarer ikke helt å yte de hjertelig ektefølte tekstene full rettferdighet. 
Likevel: 
Glød og dyktighet. 
Fint. 

BESTE LÅT: 
«Vådeskudd» 

MORTEN STÅLE NILSEN 
