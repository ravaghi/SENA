Den deilige lyden av 60-tallet
The Fresh & The Onlys så dagens lys i 2008, dannet av Tom Cohen og bassist Shayde Sartin. 
Siden fikk de med seg tre til og er blitt kalt et nøkkelband i San Franciscos nye generasjon av garasjeband. 
Vel å merke ikke garasjerock av typen Stooges, Strokes eller White Stripes. 
Vi må tilbake til 60-tallet, der Raul Revere, Beau Brummels, Rivieras og Shondells ble kalt garasjerock – amerikanske band influert av den britiske bølgen med Kinks, Animals, Who og Rolling Stones. 
Det er der The Fresh & The Onlys hører hjemme, og det er ikke noe dårlig sted å være. 
Dette er sol, sommer og uskyldsren moro, med noen skarpe kanter for å skape nødvendig kontrast. 
De har til og med sin egen "Euphoria"-sang, ikke helt ulik GP-greia. 

Beste spor: "20 days & 20 nights", "Long slow dance", "Dream girls", "No regard". 
