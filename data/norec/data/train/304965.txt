Endelig fant Emmylou sin ultimate duettpartner
Rodney Crowell kan ikke erstatte Gram Parsons, men du skal slite for å finne en bedre reserve. 

ALBUM: 
Da jeg hørte Emmylou Harris (65) i Chateau Neuf i 1975 eller 1976, var Rodney Crowell (62) med som en del av hennes The Hot Band. 
Nå har de endelig spilt inn et helt album sammen. 

Sjelden har forventningene vært større foran et duettalbum, og da er det hyggelig at de innfrir. 
Til gagns. 

Countryduetter Countrymusikken er kjent for en nesten uendelig rekke med duetter. 
Det virker som alle etter hvert synger med alle, og i hvert fall med Willie Nelson! 
Da Emmylou Harris møtte Gram Parsons i 1971, oppsto et samarbeid - og en symbiose av to stemmer - som det ikke har vært mulig å toppe. 

Sjekk deres versjon av «Love Hurts», og du vil glemme at Nazareth overhode har eksistert. 

Emmylou har vel aldri vært nærmere en perfekt match enn på dette albumet med sin gamle samarbeidspartner Rodney Crowell. 

Hun: 
En av countrymusikkens mest karakteristiske stemmer, med en helt spesiell knekk og feeling i stemmen. 
Han: 
En av bransjens beste låtskrivere, også han med en svært karakteristisk stemme. 
De er som skapt for hverandre, med stemmer som veves til et vakkert teppe. 

Det er så flott at vi tilgir dem at de ikke akkurat tar noen sjanser på denne produksjonen, som først og fremst låter veldig ordentlig og solid. 

Man kan selvfølgelig innvende at plata er bra på en forutsigbar måte, men jeg klarer ikke å se det som noe negativt. 

Historier Sangene har også en historie. 
Den nydelige åpningen «Hanging Up My Heart» slår an tonen med sin akustiske tilnærming. 
Den forekommer for første gang på skuespiller Sissy Spaceks eneste album fra 1983 - etter hennes suksess med filmen «Coal Miner's Daughter». 
Roger Millers gamle «Invitation To The Blues» følger opp i god, gammel honky tonk-stil. 

Crowells «Bluebird Wine» ble åpningslåten på Emmylous album «Pieces Of The Sky» i 1975. 

Waylon «Dreaming My Dreams» 

«Old Yellow Moon 

Hot Band Mange av musikerne var med i Hot Band på 70-tallet, som Crowell (gitar), James Burton (gitar), Glen D. Hardin (elpiano), Bill Payne (hammond B3, piano) og Emory Gordy (bass). 

Hank DeVito, som også var en del av The Hot Band, har skrevet eller co-skrevet tre av låtene på «Old Yellow Moon». 

Produsert av eksmannen Andre kremmusikere som er med her er Stuart Duncan (banjo, fele, mandolin), Paul Franklin (steelgitar), Vince Gill (gitar, kor) og Mickey Raphael (bassmunnspill) - i tillegg til Emmylou på gitar og tamburin. 

Vi snakker om en vegg av vellyd. 

Albumet er produsert av Emmylous eksmann Brian Ahern, som har produsert mange av Emmylous egne plater - fra «Elite Hotel» i 1975 og til og fra til «All I Intended To Be» i 2008. 

Harris og Crowell spiller i Oslo Konserthus 27. mai. 
