Stjerneskudd fra Austin imponerer igjen
Det handler om kjærlighet på Jess Williamsons tredje album. 

Jess Williamson: 
"Cosmic wink" (Mexican Summer/Border) 

Etter å ha gitt ut "Native state" og "Heart song" for egen regning, er Jess Williamson nå på et plateselskap med skikkelig distribusjon. 

"Cosmic love" er om kjærlighet med stor K. Og om sorg, tap, skyld, sjalusi og svik, og om å vite at alt tar slutt. 

At hun nå har flyttet fra Texas til California, merkes godt i åpningen "I see the white". 
60-tallets Los Angeles skinner igjennom i en sang inspirert av om hunden hennes som døde, etter at pelsen først hadde grånet. 

Påfølgende "Awakeing baby" befinner seg innenfor samme tid og sted, og gitaren er deilig. 
"White bird" truer med å ende i en lang jam, men avsluttes i passelig tid. 

Singlevalget "White rain" åpner nesten klaustrofobisk nært, men folder seg sakte ut. 
Messende "Thunder song" truer i horisonten, mens "Mama proud" bølger opp og ned. 
Det samme gjør "Dream state", mens "Forever" flyter lett avsted. 

Hun avslutter med akustiske "Love on the piano", om kjærlighetens mange sider. 

Beste spor: 
"I see the white", "White rain". 
