Leif & Kompisane:«Litt av hvert» 

(West Audio Productions) 

Siddisbandet Leif & Kompisane har eksistert i 20 år. 
På denne nye platen har bandet i tillegg til seks nye sanger noen gamle rariteter, låter som ikke tidligere er utgitt, noen sanger i konsertversjoner og sanger til hjemlig karaokebruk. 

De nye sangene viser at Leif Nilsen & Co. har funnet sin nisje i popmarkedet med flere gode popsanger på siddis-dialekten, med historier folk flest kjenner seg igjen i. 
Dette er sjarmerende popmusikk, der den nye «Någe mydlå oss» og «Eg e jo her for deg» er meget gode popmelodier som fortjener et publikum også utenfor Rogaland. 
