Corinne Bailey-Rae:«The Sea» 

(EMI) 

Soul med dyp klangbunn. 

2006-debuten gjorde Corinne Bailey Rae til millionselger og stjerne over natta både i England og USA, men i 2008 gikk hun i svart da musikerektemannen Jason Rae ble funnet død av en blanding av alkohol og metadon. 
Flere av låtene her er skrevet før mannens død, men åpningen «Are You Here» ble til etter at det tyngste sorgarbeidet var over og får naturlig nok en ekstra sår klangbunn. 

Likevel preges ikke dette prosjektet av håpløshet, snarere av en insisterende myk lengsel etter fast grunn under beina. 
Bailey Rae er en utmerket låtskriver og har en tynn, melankolsk brodd i stemmen som kiler godfølelsen. 
Sobert og vakkert. 

BESTE LÅT: 
«I'd Do It Again» 
