Spillanmeldelse:«PixelJunk Shooter» 

Det fjerde PixelJunk-spillet til PS3 er også det beste. 
Skyte-action og puzzles i svært skjønn forening. 

Du har fått racing i «PixelJunk Racers», tårnforsvar i «PixelJunk Monsters» og abstrakte pling-plong-puzzles i «PixelJunk Eden». 

Nå fortsetter Q-Games sin utforsking av funky spillkonsepter på Playstation Network med «PixelJunk Shooter». 
Og all eksperimenteringen har ledet frem til deres mest komplette spillopplevelse til nå. 

Det handler om et 2D-skytespill denne gangen, hvor du styrer et romskip inn i minesjaktene i en fremmed planet. 
Du skal redde arbeiderne, kjempe mot naturelementene og plaffe løs på hissige fiender. 
Som igjen forsøker å få has på deg, naturligvis. 

Alt dette er lettere sagt enn gjort. 
Vann, glodhet lava, is, stein og andre farer utgjør rene puzzle-elementer. 
Hvert brett du kommer til er en stor puzzle, og man må bruke hodet for å finne veien videre - uten å ta livet av de stakkars arbeiderne. 

VG Nett Debatt: kimkong_8: 
Så litt kult ut og de har jo gitt ut 3 kvalitetsspill på PSN allerede så:) Diskuter PixelJunk Shooter her! 

Når man i tillegg får en stilig visuell stil og et svært kult musikk- og lydbilde, blir totalen et av de aller beste nedlastbare PSN-spillene til nå. 

«PixelJunk Shooter» er sterkt vanedannende og helt herlig underholdning. 
Anbefales på det varmeste! 

PS: 
Spillet er kun tilgjengelig for kjøp og nedlasting på onlinetjenesten Playstation Network på PS3. 
