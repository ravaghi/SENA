Refrenger som fenger
Tapt kjærlighet er hovedtemaet når den engelske singer/songwriteren Ellie Goulding overbeviser stort med sitt andre album. 

Ellie Goulding har en klokkeklar sopran med stort spenn, som hun tidvis krydrer med vibrato og pust. 
Du hører snev av både Bjørk og Beth Ditto, men Goulding har egenart så det holder. 
Den, og hennes uimotståelige teft for vakre og samtidig fengende refrenger, kan løfte den mest ordinære låt til noe ekstraordnært. 
Men ordinære låter er det heldigvis få av på dette nydelige albumet, som bare vokser. 

Med programmering i bånn kan musikken fortsatt karakteriseres som elektropop, men Goulding pøser også på med strykere og kor og lar piano og gitar få dominere i de såreste, roligste låtene. 
Lekkert. 

Beste spor: 
"Don't say a word", "Only you", "Atlantis". 
