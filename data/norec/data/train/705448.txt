Ray Wylie Hubbard:Fra paradis til perleport 

Han har stått på sidelinjen siden 70-tallet, men 70-åringen har nå funnet sitt publikum. 

Ray Wylie Hubbard: 
"Tell the Devil I'm gettin' there as fast as I can" (Bordello/Border) 

Ray Wylie Hubbard ble født i Oklahoma og bor i Texas. 
Han fikk platekontrakt etter at Jerry Jeff Walker gjorde det bra med en av hans sanger i 1973, men fant ikke noe stort publikum for sin blanding av country, folk og blues. 

Han ga opp i 1985, men vendte tilbake på 90-tallet. 
Siden har har han fått en fanskare som nå gjenoppdager hans gamle plater. 

Denne gangen starter han albumet med en sang om skapelsen, før han fortsetter gjennom tilværelsen og ender foran perleporten. 
Han sammenligner platen med John Miltons 1600-tallsdikt "Paradise lost", der vi følger Satan gjennom historien om kristendommen. 

Hubbard lyder bra alene, men enda bedre når han inviterer Lucinda Williams og Eric Church med på tittelkuttet og Patty Griffin på avslutningen "In the times of cold". 
To flotte sanger, supplert med mye annet bra. 

Beste spor: 
"Lucifer and the fallen angels", "Tell the Devil I'm gettin' there as fast as I can", "Old wolf", "In the times of cold". 
