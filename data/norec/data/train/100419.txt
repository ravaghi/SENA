Josh Groban:«Noel» 

GENRE: KLASSISK POP(Reprise/Warner) 

Amerikanske Josh Groban har laget en meget vakker og stemningsfull juleplate. 

På «Noel» har Groban med seg London Symphony Orchestra og gjestesolistene Faith Hill og Brian McKnight. 

Repertoaret er typisk amerikanske julesanger som spenner fra blant annet «The Christmas song», «Little drummer boy» og «The first noel» til «Silent night» og «O come all ye faithful». 

På «I'll be home for Christmas» dukker det opp noen korte telefonhilsener fra amerikanske soldater i Bagdad. 

Josh Groban har en meget god stemme, og han synger godt. 
Produksjonen balanserer på knivseggen med å være pompøs og vakker og bli det rene svulstige, musikalske mageplasket. 

Goban kommer ned på riktig side, og leverer en plate som kommer til å glede mange av dem som ønsker et engelskspråklig julealbum de kan nyte eller nynne til. 
Albumet er lekkert produsert av David Foster. 

ANBEFALTE KJØP: 
«O come all ye faithful»,«Panis angelicus» og «The first noel». 
