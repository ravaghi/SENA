Kampviljen på plass
Med et par seige punkter, ror pophåpet seg elegant i havn. 

På kort tid har Amanda blitt et slags talerør for den kommende generasjonen. 
Det er akkurat det som skiller henne ut i den elektropop-befengte verdenen - som heller ikke kommer som noen overraskelse. 
Kombinasjonen smart, musikalsk og samfunnsengasjert artist er absolutt appetittelig. 

Stjerneskuddet har gitt høye forventninger til et publikum som har stått på tær og vært forventningsfulle til hva Delara har å si. 
Hennes første EP Rebel, kritiserte voksengenerasjonen og markerte at artisten innehar en opprørsk kampånd som vil ut i verden. 

«Keep Your Dollars» og «We Don’t Run From Anyone» er to «gamle» kjenninger fra EP-en. 
Sistnevnte fungerer derimot som eneste eminente høydare på EP-en. 
«Keep Your Dollars» er litt for treig til å være upbeat, men fungerer helt streit. 

Videre må en tråkke seg seigt gjennom kjærlighetslåta «LGIO» til den fører deg videre til akustiske «Fine». 
Her briljerer vokalen til Delara, og om vi ikke var overbevist nok til at den er mer enn dugelig fra før, understrekes det i hvert fall nå. 
Samtidig stiller Delara spørsmål til hvorfor vi ALLTID må svare «det går bra, hva med deg:---)», selv om du har det jævlig når du får det hverdagslige spørsmålet: 
«går det bra?». 
Formidlet elegant - og relaterbart som fy. 

Noen av låtene på Running Deep oppleves mest som fyll. 
Låtskriveriet er smart, men det mangler noe gnist i låtene rent musikalsk. 
Jeg savner flere høydepunkter før siste - og helt klart beste låt, «We Don’t Run From Anyone» stjeler showet. 
EP-formatet, hvor en som oftest får en knapp halvtime på å utlevere materialet sitt, blir feil med en låtliste som til tider føles generisk frem mot slutten. 
Det er absolutt ikke dårlig, bare litt flatt. 

P3 Live: 
Amanda Delara - We Don't Run From Anyone 
