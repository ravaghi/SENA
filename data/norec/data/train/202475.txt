Fritert Mars – en skotsk legende
Noen mener Skottlands spesialitet bare er en myte. 
Men vi fant den. 

Alle land har sine spesialiteter. 
Klisjéene tilsier at du bør nyte en baguette i Frankrike, et glass sangria i Spania og en rød pølse i Danmark. 

I Skottland er det frityrstekt Mars som gjelder. 
En sjokolade dyppet i deig og kokt i olje, som etter sigende skal inneholde rundt 1.200 kalorier. 

Det var i alle fall det vi hadde hørt. 
Og da vi nylig befant oss i Glasgow, ville vi ikke la sjansen gå fra oss. 

"En myte!" 

– 
En fritert Mars, takk! 
sa vi til det første hurtigmatstedet vi gikk innom. 

De tre ansatte kikket bare forvirret på oss, bak disken full av gule, uidentifiserte, friterte klumper. 

– Deep. 
Fried. 
Mars. 
Bar. 
Kjenner dere konseptet? 

– Nei, svarte frityrkokerne kort. 

Vi gikk videre, fra søppelmatplass til søppelmatplass. 
Ingen kunne hjelpe oss. 

– Fritert Mars er bare en myte! svarte en baker, som lo hoderystende av de naive turistene. 

Men det var vi som fikk den siste latteren. 

Enkel oppskrift 

Fish and chips-kjeden Blue Lagoon skulle vise seg å være fettlagunen vi hadde lett etter. 
Vi stilte spørsmålet vi hadde stilt så mange ganger før, og fikk svaret vi nå tvilte på eksisterte: 

– 
Ja, vi har frityrstekt Mars! 

Det å ha frityrstekt Mars krever strengt tatt ikke allverdens. 
Men de hadde Mars til salgs, en gryte full av frityrdeig og noen liter kokende olje. 
Alt man trenger for å lage Skottlands fettdryppende kaloribombe. 

Her har du oppskriften, slik vi observerte den: 

Åpne en Mars. 
Dypp den i deig. 
Friter den. 

Men vi takket høflig nei til salte, friterte poteter ved siden av fritert sjokolade. 
På vegne av blodårene våre. 

Fordeler og ulemper 

Her er vår anmeldelse av frityrstekt Mars: 

Under ser du enda flere bilder av fritert Mars, om din apetitt ikke er mettet ennå: 

Frityrolje-nasjonen Skottland 

Retten, i mangel av et bedre ord, stammer visstnok fra fish and chips-stedet the Carron i byen Stonehaven i Skottland, som begynte å fritere Mars i 1995. 
Andre fish and chips-steder rundt om i Skottland fulgte så etter, mens verden tittet på med en blanding av misunnelse og vemmelse. 

Noen antok at det dreide seg om en slags urban legende, men i 2004 ble det gjort en undersøkelse for å finne ut nøyaktig hvor utbredt den mildt sagt usunne retten faktisk var i Skottland. 
Det viste seg at omlag hvert fjerde fish and chips-sted solgte de friterte Mars-sjokoladene, noe Mars selv ikke ble overlykkelig for, da de hevder at (hold deg fast) friterte Mars ikke er spesielt sunt. 

Og de fettdryppende klumpene har siden blitt selve symbolet på det verste i skottenes diett, som ikke bare består av fritert sjokolade, men også fritert pizza, egg, frukt, smør og selvfølgelig: Haggis. 

Det er ikke slik at alle skotter vasser i smult opp til kilten. 
Like lite som nordmenn kun spiser fårikål og smalahove. 
Men likevel: 
I 2011 meldte EU at Skottland hadde en av de laveste gjennomsnittlige levealderne i unionen. 
Bare slått av land som Tsjekkia, Estland, Latvia, Litauen, Polen, Romania, Slovakia og Slovenia. 
Og mat er som kjent en viktig faktor her. 

I så måte var det kanskje friterte Mars skotten William Wallace tenkte på, da han i filmen Braveheart skrek det kjente sitatet: 

– They may take our lives, but they'll never take our freedom! 

Friterte sjokolader er da ingenting. 
Her serverer de MARK! 
Hva er det særeste du har spist i utlandet? 
Fortell under artikkelen! 
