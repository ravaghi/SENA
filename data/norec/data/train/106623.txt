New York Dolls:One Day It Will Please Us To Remember Even T 

Roadrunner/Bonnier Amigo) 

Burde kanskje hete Old York Dolls. 

Søndag gikk det en punkdokumentar på svensk TV, og hvilken fryd det var å se New York Dolls i all sin snuskete glampunkprakt, slik de fremstod i sin korte storhetstid. 
Absurd, derfor, å sitte her med deres tredje album, 32 år etter det forrige. 

Det gir i hvert fall perspektiv på hva de egentlig drev med da de gjaldt: ganske så tradisjonstynget rock'n'roll med bluesrøttene på plass, tett opptil Rolling Stones og The Faces. 
De var mer punk i attityde enn i musikk. 
Men det vil alltid være en viktig forskjell på unge menn som spiller gammel rock, og gamle menn som prøver å høres unge ut. 

Når dette likevel låter ganske tøft, har det nok en del å gjøre med at de to gjenlevende dukkene, David Johansen og Sylvain Sylvain, har hatt vett til å hyre inn yngre krefter. 
Resultatet har både gammel fylleånde og frisk spritlukt; dette er rock med lang regning i baren. 
Ikke nødvendig, men ikke helt unødvendig heller. 

ANBEFALTE KJØP: 
Fishnets And Cigarettes, Plenty Of Music, Dancing On The Lip Of A Volcano 
