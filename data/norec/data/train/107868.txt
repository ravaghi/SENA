Kite «Bring Out Your Dead»
(Reel Noise) 

Kompetent, men mangel på særpreg. 

Oslo-kvartetten Kite har mye inne, men klarer ikke helt å bestemme seg for hvilken retning bandet skal ta på debutalbumet «Bring Out Your Dead». 
På debuten til Kite finnes 11 låter som veksler mellom det pompøse og skarpskårne. 
«Bring Out Your Dead» inneholder melodiøs og melankolsk hardcore, mektig og bredbeint rock og mer sylskarpe saker. 
Det låter kompetent, men ikke spesielt originalt. 
Mangelen på særpreg er utvilsomt det største problemet til Kite i en platehøst med uhyre mange profilsterke norske utgivelser. 
