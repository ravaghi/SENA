Plateanmeldelse:Gyllene Tider 
- «Dags att tänka på refrängen» 

Overstadig nostalgisk. 

Svenskene storsatser på Gyllene Tider i sommer, og dette er første plate på ni år fra Per Gessle og kompisene han gjorde furore med før Roxette. 
Og det låter som det alltid har gjort 
- Farfisa-friskt, melodiøst og med Gessles nasale, nesten barnlige vokal tydelig i front. 

Tematisk er Gessle i overkant nostalgisk og gir oss en mistanke om at han savner egen ungdom og den tidens popmusikk som jo hans egne komposisjoner er sterkt inspirert av. 
Platetittelen gir løfter om en refrengsterk plate. 
Det holder til midten, deretter blir ideene i litt for stor grad gjentatt. 
Men et hyggelig gjenhør er det! 

BESTE LÅT: 
«Det blir aldrig som man tänkt sej» 
