Slår tilbake
Kesha har endelig gått sin egen vei. 

Det har vært stille lenge fra party-artisten Kesha, og sist vi hørte noe fra henne var med albumet «Warrior» i 2012. 
Siden da har hun vært opptatt med søksmålet mot hennes tidligere produsent Dr. 
Luke hvor hun anklaget han for trakassering og seksuelt overgrep. 
Nå har hun kanalisert sinnet til et kraftfullt album. 
Hennes intense og feministiske uttrykk er der fortsatt, men lydbildet har endret seg noe. 

Sjangre bandes og endrer seg gjennom hele albumet. 
Det beveger seg mellom fengende poprock under «Let ´Em Talk», pop og soul med blåserrekken The Dap-Kings Horns i «Woman», minimalistisk synthpop ala Lorde i «Hymn» og country i «Hunt You Down». 
Hun har til og med fått med seg Dolly Parton på sangen «Old Flames». 
Det er tydelig at vi har med en mer voksen artist å gjøre denne gangen. 

Balladen «Praying» er tydelig skrevet til Dr. Luke hvor hun tømmer seg helt for all frustrasjon. 
Men det er ikke bare alvor her. 
Teksten til «Godzilla» viser Kesha fra hennes humoristiske side. 

Albumet i seg selv fremstår som ganske så kaotisk, men sett bort ifra auto-tune og visse nødrim er dette et underholdende og et ektefølt album av Kesha. 
Enkelte låter er uimotståelige fengende, og kommer til å være hyppig spilt fremover. 
