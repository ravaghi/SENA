Sahg:«III» 

(Indie Recordings) 

Sahg var så definitivt en av de hyggeligste overraskelsene innen norsk metal / hardrock foregående tiår, og holder formen fint. 
Treeren inneholder et vell av flotte gitarriff, seige doompartier og hyppige hint tilbake til syttitallets glanstid innen hardrocken («Downward Spiral»-soloen dufter herlig av Deep Purple). 

Det er også her mitt lille ankepunkt dukker opp, for nok en gang er Olav Iversens stemme gjort så dunkelmørk og mystisk av produsentene (Ice Dale og Herbrand Larsen fra Enslaved) at likheten med tidlig Black Sabbath generelt og Ozzy Osbourne spesielt tidvis blir i drøyeste laget. 
Slipp til Olavs vokal mer in natura og Sahg har en klassiker! 

BESTE LÅT: 
«Mother's Revenge» 
