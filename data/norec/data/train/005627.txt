Lyden av nyforelskelse
Et ordentlig fint gjensyn med Bendik. 

Skal vi tro Silje Halstensen, altså Bendik, skrev hun «omtrent tusen låter» i fjor. 
Snakk om driftig. 
Av disse har minst én båret frukter, som antyder en ny, mykere retning for musikken hennes. 
Den gjerne bombastiske og rockete elektro-popen hennes har fått mildere konturer. 

Om «Perfekt» er en representativ smakebit for hennes kommende, sannsynlige oppfølger til 2016s Fortid, kan vi med andre ord forvente noe som er mer minimalistisk, roligere og mindre dramatisk. 
Den lever kanskje ikke helt opp til navnet, men den er tilnærmet umulig å ikke like. 

❤️ Elsker ❤️ 

Jeg vil gjenta meg selv: 
«Perfekt» er en skikkelig fin og kjærlig låt som har vokst på meg. 
Den pene melodien er et bevis på at det enkle ofte er det beste, og hun går ikke i den seige, klisjérike balladefella. 
Det unngår hun ved å sakte, men sikkert legge til oppløftende elementer her og der, som mer perkusjon, koring, strykere og synth. 
Summen av alt er en låt som lett kan favne bredt. 

? 
Elsker ikke ? 

Med det fine er det ikke uvanlig at det kjedelige følger. 
«Perfekt» er ikke direkte kjedelig, bare noe ensformig. 
Den er kanskje litt for snill, og selv om brua i låta egentlig ikke trenger noe mer, hadde dette vært et fint sted å vise noe nytt på veien. 

Se Bendik og Sondre Justad covre Kari Bremnes her: 
