«Bridge Over Troubled Water»
(1970) 

Art får luftet sølvguttrøsten på tittelkuttet, men både Elvis og Aretha Franklin har gjort «Bridge Over Troubled Water» med mer patos - hvilket er det denne snørr-og-tårerbombastiske, men uomtvistelig nydelige, sangen innbyr til. 
Albumet for øvrig har ikke «Bookends»' helhetlighet, og føles mer som en serie stort sett utmerkede enkeltsanger. 

I etterpåklokskapens lys er det fristende å tolke versjonen av The Everly Brothers «Bye Bye Love» som et «ringen sluttet, takk for oss»-øyeblikk, men egentlig oppleves «Bridge Over Troubled Water» såpass vital at det er vanskelig å forestille seg at det var arbeidet med denne musikken som rev duoen i filler. 
