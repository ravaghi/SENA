Diverse artister:«(Not Just) Another X-Mas Album» 

(CCAP) 

Trøtt av muzak til julebaksten? 
Nå kan du feire alternativ jul med albumet « (Not Just) Another Christmas» fra Stavanger-selskapet CCAP. 

Her vil du finne navn som blant andre Helldorado («Dark Night In December»), Mayflies («Santa's Misery»), The Substitutes («The Reindeer Will Fight»), Rub A Dubs («Another X-Mas»), Jurgen Van Daog («Eg E Nissen»), Popface («The Secember Snowfall») og Fab Foursome («Suffering»). 

Samlingen inneholder rock, klassisk pop, punk, reggae, elektronika og roots. 
I mine ører er det ikke så viktig at samlingen er knyttet til julen rent tematisk, som at vi får en grei dokumentasjon på hva som rører seg i Stavanger-grasrota under stjernenavn som Morten Abel og Thomas Dybdahl. 

ESPEN A. HANSEN 
