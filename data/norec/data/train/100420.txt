Barnas superjul:«Musikken fra julekalenderen» 

Genre: 
Pop/NRK/Egmont 

Undertegnede har sjelden hørt en juleplate for barn - ja, barneplate generelt - som på samme måte har tatt populærmusikken like mye på alvor. 
Her er det nemlig flust av den popmusikken som unger faktisk hører på i dag - fra den groovy «Søndag på ski» via refrengglad og reinspikka power pop i «Snø» og «Barnas superjulerock» til hiphop i «Superkatt». 
All ære til låtsnekker Magnus Beite! 
Han understreker også den lekenheten, humoren og ikke minst forventningen som ligger i tekstene, og som gjør dette til et sjeldent kvalitetsprodukt for barn - sjarmerende sunget av barna selv. 
Det er for øvrig ingen grunn til at ikke mor og far - og storesøster og storebror - også kan høre denne! 

Anbefalte kjøp: 
«Søndag på ski», «Snø», «Gavejaktnatt», «Barnas superjulerock» og «Onkel Åge». 
