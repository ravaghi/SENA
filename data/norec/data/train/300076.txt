Mer enn bare Norges lengste bandnavn
Children and Corpse Playing in the Streets er verdt å følge med på. 

Empiri: 
Children and Corspe Playing In The Streets (CACPITS), hvis bandnavn alene burde fortelle deg at de har en fot i hver av ovennevnte leirer. 

I skreven tekst høres CACPITS ut som en ren sjarmoffensiv av den flaue, nedlatende, samfunnseroderende «åh så søte de er»-sorten. 
To unge kvinner med billige instrumenter som de jo er. 

På plate åpenbarer de seg derimot som en uvanlig smart musikalsk enhet, med hårfin balanse på skillet mellom hygge og uhygge, samt musikalske røtter som sprer seg fra tidlig Rockettothesky i en ende til Kraftwerks evig undervurderte «Electric Cafe» i den andre. 

Alt er ikke perfekt. 
«France», for eksempel, er og blir en oversøt og flåsete møkkalåt. 
Det sagt, har «Honey, I'm Home!» så mye ufokusert kvalitet å by på at fortsettelsen blir et must. 
