Storarta dansk barne-action
Den danske animasjonsfilmen om Hugo, det gåtefulle jungeldyret, er også et lite mirakel. 

Danskene har fått til en nydelig liten vinterøy som kler julefeiringa bedre enn sju varmegrader. 
Der hygger Hugo seg med ei stilig revejente og en halvsløv hippiekokk, men så kommer skurkene. 

Vitenskapen har nemlig oppdaget det underlige dyret, og akademikere vil sette det merkelige i bur, diskutere det, dissekere det og mange andre vitenskapelige ting som vi vanligvis er tilhengere av og deler ut Nobel-priser for. 

Dermed farter filmen av gårde til en sør-amerikansk jungel der damene har bukser som er trangere enn kamelhud, og alle mennene er diktator med bart. 

Filmen er utrolig underholdende. 
Den holder gående en velsigna frisk hekkan-stemning og har tegninger som bare er til å sukke lykkelig av. 
