Laura Bell Bundy:«Achin' And Shakin'» 

(Mercury/Universal) 

Kentucky møter Broadway. 

Broadwaymusikal- og countrysangerinnen Laura Bell Bundys tredje er delt i to. 
«Achin'» er ballade-, rødvin- og whiskydelen. 
«Shakin'» er designet for honkytonk'en, Vodka og Red Bull. 
Første halvdel er balladeri av den gamle skolen, vakkert dandert i tyll og taft. 
Den mer tempopregede el to føles mer som skuespill: 
Et ikke helt overbevisende forsøk på å gå Gretchen Wilsons «redneck»-festcountry i næringen. 
Bundy har papirene i orden. 
Hun kommer fra bourbonstaten Kentucky, og «Laura Bell» er noe à la et optimalt navn for en countryartist å ha. 
Men det skorter litt på personlighet foreløpig. 

BESTE LÅT: 
«Curse The Bed» 

MORTEN STÅLE NILSEN 
