Sint, viktig og rotete
Carsten Jensen prøver å si litt for mange ting på en gang. 

Den danske journalisten og forfatteren Carsten Jensen har mye på hjertet. 
Gjennom 150 sider og 109 kapitler raser han over de populistiske strømningene i Europa og Norden. 
Noen ganger henger kapitlene sammen, andre ganger gjør de ikke det. 

«Kjellermennesker» er først en serie på fire. 
I denne boka handler det om at er vi er i en oppbruddstid. 
Årsakene er blant annet flyktningkrisen i 2015, mener Jensen. 
Brexit 2016. 
Og USAs uforutsigbare president, Donald Trump. 
Til sammen har det endret det politiske klimaet i Europa, og han mener at dette har gitt gjennomslag for nasjonalisme og fremmedfrykt i enkelte politiske partier. 

Carsten Jensen trekker fram det han mener er problemene i Europa, og stiller mange gode spørsmål. 
Men han kommer ikke med forslag til løsninger. 
Han tar opp viktige temaer vi alle burde bry oss mer om. 
Han vil få oss til å tenke "Hva skjer nå? 
Hvor er vi på vei?" 
Og det klarer han med sitt presise og engasjerende språk. 

Som flyktningkrisen i 2015. 
Jensen mener det er et før og etter denne, og at utryggheten som har spredt seg blant folk i etterkant ikke skyldes flyktninger, men at EUs politikere ikke klarte å ta ansvar. 
"Det var ingen flyktningkrise, men en politisk krise", forteller han. 
Og han skriver: 
"Den egentlige humanitære krisa er vår, ikke flyktningenes." 

Jensen skriver engasjerende og godt. 
Men denne gangen drukner budskapet hans i en noe rotete bok, der temaer skrives noe hulter til bulter. 
Det er som om han glemte å gjøre finpussen og etterarbeidet da han var ferdig å skrive. 
