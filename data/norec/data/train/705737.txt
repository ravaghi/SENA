Gribben & Gauken:Gjensidig hjelp 

Vellykket samarbeid med årets beste platetittel. 

Gribben & Gauken: 
"11 grader og regn" (Kari) 

Lars Fredrik "Gribben" Bethuelsen og Kim "Gauken" 
Laland har tidligere gitt ut plater hver for seg, men har nå søkt sammen i en kjeller på Kampen i Stavanger. 
Resultatet har de sendt til mastring i Nashville. 

Gaukens stålstrenger møter Gribbens nylonstrenger, og stemmene fletter seg inn i hverandre. 
Sangene skriver de imidlertid hver for seg: 
Gaukens hverdagsobservasjoner mot Gribbens skeive syn på livet. 
Der Gauken synger om å fjerne isen fra bilruta med en skrape fra Clas Ohlson, synger Gribben om å sette en unge på ei så ville gå sin vei. 
Der Gaukens bekymring er fotobokser, kaller Gribben melankolien for en trygg venn. 

De er forskjellige, men de gjør hverandre bedre. 
Et videre samarbeid kan føre til noe virkelig bra. 

Beste spor: 
"Støyreduksjon", "Levegg", "Ruda full av dugg", "Ner for landing". 
