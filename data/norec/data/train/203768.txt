Razer ManO'War
De største spillhodesettene i testen, har samtidig den minste USB-pinnen for å sette i PC-en. 
Den stikker ikke mer enn en centimeter ut fra PC-en og det er mindre risiko at man bøyer den, eller interne komponenter, hvis man skulle være uheldig. 

Hva komfort angår, er testpanelet noe delt. 
Undertegnede syns at de, tross størrelsen, sitter lett og godt mot hodet og ørene, mens samboer, med et litt mindre hode, syns de rett og slett blir for store og plasserer Razer nest nederst på dette området. 

Foruten Artcis 7, som for øvrig ikke har en tradisjonell bøyle, er Man O War den med minst polstring for hodepunnen. 
De digre klokkene er derimot tykke og gode. 

Også her sitter det mest av knapper og kontakter på venstre øreklokke: 

På høyre øreklokke sitter det et volumhjul for lyden og et lite hulrom for plass til USB-pinnen. 
I esken medfølger det også en liten "dokk" med kabel slik at man kan dytte USB-pinnen i den og plassere dokken der man ønsker. 

Oppgitt battertid: 
Opptil 14 timer. 

Som seg hør og bør for et Razer-produkt, er de utstyrt med lysende produktlogoer på hver klokke som kan tilpasses mer eller mindre slik man ønsker det. 
Dette gjør man i programvaren Razer Synapse som man irriterende nok må opprette konto for å bruke. 

Lyden er litt mindre balansert enn de modellene fra HyperX, Logitech og Steelseries, og det er veldig mye bass i disse. 
Det gjør seg godt i skytespill og musikk som hip hop, men ikke like godt i spill der man ønsker at flere detaljer kommer frem. 
