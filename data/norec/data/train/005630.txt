Famlende stjerneduo
Ikke alle går inn i 2018 med et smell. 

Anne-Marie høres kanskje ut som verdens døveste artistnavn (unnskyld, alle Anne-Marier der ute), men denne Anne-Marie er ikke Anne-Marie fra Bærum som går sykepleie på HiOA. 
Denne britiske popstjerna klatret til topps da hun løftet Clean Bandits «Rockabye» med Sean Paul til nye Billboard-høyder, og ble plutselig et navn man ikke assosierte med en streit jente fra Bærum. 

Artisten er snart klar med sitt første album, men før den tid har hun inngått et singelsamarbeid med DJ og produsent Marshmello. 
Tro det eller ei, maskerte DJs er fortsatt en trend, selv etter Daft Punk og Deadmau5 så og si tok patent på fenomenet. 
Mystiske 
Marshmello er nok mest kjent i EDM-landskapet, men her som en mer (om det var mulig) anonym produsent. 

❤️ Elsker ❤️ 

«Friends» krever lite av deg, det skal den ha. 
Anne-Marie disker opp en relaterbar låt om han ene vennen som ikke tar et nope for et nope, pakket pent inn i en ganske streit lydteppe av Marshmello. 
Attituden er røff nok, og ikke alt for kald. 

? 
Elsker ikke ? 

Det store spørsmålet er egentlig hvor Marshmellos avtrykk befinner seg. 
Til å være en EDM-DJ per definisjon lukter det lite lekenhet og inspirasjon i «Friends». 
Det største særpreget finner vi i et ekstra lag bestående av en Spice Girls-synth jeg ikke er helt klar for å omfavne i 2018. 
