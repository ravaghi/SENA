Kvinner på randen:«Julemysteriet. 
Frelsesarmeens juleplate» 

(Big Box) 

Julekvinner på randen til seriøsitet. 

De tre gjøglerskene fra Bergen har ikke nødvendigvis frapperende sangstemmer hver for seg, men det er likevel stemmene som gjør «Julemysteriet» til en vellykket plate, for i samklang med hverandre skaper de tre kvinnene faktisk sakrale stemninger som kler denne platen veldig godt. 
Både vokalarrangementene og de øvrige arrangementene er såpass spenstige at slitne julesanger får nytt liv (som for eksempel «Deilig er jorden»), hvilket er svært verdifullt her hvor grunntonen er så overveldende inderlig. 

STEIN ØSTBØ 
