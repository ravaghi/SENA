«Orrin Evans»
(Positone Records / Musikklosen) 
Se opp for Captain Black! 

Captain Black Big Band er et fyrverkeri med noen av de fremste yngre jazzutøverne på USAs østkyst. 

Pianist og orkesterleder Orrin Evans har de siste årene vist seg som en innovativ utøver og fornyer av bop-tradisjonen. 

Dette storbandprosjektet, som til sammen teller 38 utøvere, preges av en kollektiv ånd og muskuløs intensitet. 

Uttrykket er for så vidt ikke veldig nyskapende, men engasjerer i kraft av sin energi og gnistrende musikalitet, der komposisjon og improvisasjon glir sømløst over i hverandre. 

Musikken er innspilt live, noe som gir materialet et kledelig rufsete preg. 

BESTE LÅT: 
«Jena 6» CARL PETTER OPSAHL 
