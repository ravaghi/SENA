Husker Daphne Zuniga?
Noen av oss med åttitalls-preferanser husker Daphne Zuniga for filmer som «The sure thing», «Spaceballs», «The last rites» og «Fluen 2». 

For oss er det essensielt å se at hun holder seg i arbeid, sjøl om hun er blitt 46 år og egentlig skulle gå i tog for LO sitt AFP-standpunkt. 

Zuniga spiller ei dame som bor i Oregon, der man aldri har hørt om Monty Python, og derfor starter filmen med at en mann synker sammen på stien og utbryter: 
«The bishop»! 
For brede samfunnslag er dette en hommage til den Flyvende Sirkus-episoden der The Bishop var parodi på krimhelt i TV. 
Men Zuniga bærer hvit stråhatt og graver i hagen da sheriffen kommer og vil snakke om den døde ektemannen. 
Men han døde egentlig for ti år siden. 

Hemmelighetsfulle ektemenn og middelaldrende hustruer er en egen thriller-genre som gjerne følges av hormonelt overbelasta pianomusikk. 
I denne finner Daphne ut at ektemannen var en simpel svindler, men hvem var det som tok en biskop på den ynkelige mannen på skogstien. 

Det får dere vite til de grader. 
