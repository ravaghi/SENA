Shawn Colvin:«These Four Walls» 

(Nonesuch / Warner) 

Inderlig og tidløst. 

50 år gamle Shawn Colvin er en av disse fine låtskriverne som på en måte alltid har vært tilstedeværende uten å skrike seg til store overskrifter. 
Nå er det riktignok fem år siden hun ga lyd fra seg sist - det høres bare ikke slik ut. 
Hun har fremdeles denne deilige, nærmest balasamerende klangen i stemmen som kunne ha blitt søvndyssende, hadde det ikke vært for at Colvin også skriver svært solide og melodiøse låter i et overveiende akustisk landskap. 
Shawn Colvin slår deg aldri direkte i bakken, men hun er et svært hyggelig tonefølge dersom du trenger et lite drømmende pusterom i hverdagen. 

Anbefalt kjøp: 
«Tuff Kid», «Venetian Blue» og «Words». 
