Mann for sin hatt
Noen kler å bli gamle. 
Rodney Crowell vil kanskje aldri skrive noe like flott som "'Til I gain control again" igjen, men som vokalist er 63-åringen fra Texas vel så god som før. 

Han har fått det tidløse preget til forbildene Guy Clark og Townes Van Zandt. 
Etter fjorårets Grammy-belønnede samarbeid med Emmylou Harris, er han tilbake med et knippe sanger han har jobbet på de siste årene. 
Det spenner fra countryrock og dansbar zydeco til akustiske ballader. 
I "The long journey home" og i "The Flyboy & the Kid" låner han en god bit av Bob Dylan. 
Flotte sanger begge to, men avslutningen "Oh what a beautiful world" er den som virkelig fortjener en innlemmelse i Crowells viseskatt. 

Beste spor: 
"The long journey home", "Fever on the Bayou", "God I'm missing you", "I wouldn't be me without you", "The Flyboy & the Kid", "Oh what a beautiful world". 
