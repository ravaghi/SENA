Minor Majority «Candy Store»
(Nightliner/Universal) 

Minor Majority er det kanskje fremste av de utallige kjekke, triste visepopbandene som kretser rundt Oslo-utestedet Mono. 
De oser av klasse, og gjør sjelden eller aldri noe dårlig. 
De fire albumene deres har, synes jeg, manglet dramaet som kan gjøre det spennende å høre melankolsk musikk. 
Man har ikke fått følelsen av at noe står på spill, annet enn den umiddelbare dagsformen etter at Hun forlot Ham, samt spørsmålet om hvor mye rødvin man skal unne seg i aften. 
«Candy Store» lærer meg at dét likevel er en smått unyansert og urettferdig oppfatning. 
For samlet på ett brett er de beste sangene deres ganske så uimotståelig velarrangerte og godt fremførte greier, komplett med Pål Angelskårs James Taylor-varme stemme og effektiv benyttelse av kvinnevokal. 
Åpenbaringen er likevel bonus-CDen som kommer med spesialutgaven. 
MORTEN STÅLE NILSENGENRE: PUNK/VISEPOP 
