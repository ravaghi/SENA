Mørke tider
Om Sverige har et riksband, heter det Kent. 
På album nummer 11 bekymrer de seg over oppløsningen av det svenske folkhemmet. 

Jocke Berg har vel aldri vært noen lystig fyr, men nå farges musikken sterkere av budskapet. 
Her finner du ikke mange friske fraspark, selv om koringen på "Allt har sin tid" hever seg fra det depressive. 
Ikke dermed sagt at dette er en grå plate. 
Når du er i stand til å lage refreng som i "Innan himlan faller ner", blir det bra uansett. 
Eskilstuna-bandet mangler denne gang mye av det umiddelbart fengende, men sangene vokser seg sterke. 
Innpakningen er grei nok, med samme elektroniske, massive rock som de siste årene – med en Beatles-flørt i "Den andra siden". 

Beste spor: 
"La belle epoque", "Innan himlan faller ner", "Godhet", "Simmaren". 
