Frisk fransk pop på engelsk
Fransk populærmusikk er ikke det vi hører mest av, men innimellom dukker det opp et internasjonalt navn. 
Jil Bensénior ble lagt merke til i 2009 da han debuterte under bandnavnet Jil Is Lucky og fikk en hit med fine "The wandrerer" fra det selvtitulerte debutalbumet. 
Nå er tiden for inne for plate nummer to. 
29-åringen har tatt turen fra Paris til Hollywood for å få hjelp fra produsent Jason Lader, som har jobbet med navn som Antony & The Johnsons, Justin Timerberlake og Julian Casablancas. 
Resultatet er luftig synthpop sentrert rundt Jils stemme. 

Det er ingen grunn til å skifte kanal hvis dette skulle dukke opp på eteren, og det er et par låter her som fortjener en nærmere lytt. 
Jil synger på et noe utydelig engelsk, som passer merkelig bra til sangene. 

Beste spor: 
"Insomnia", "A little gap", "Pills". 
