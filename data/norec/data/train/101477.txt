Filmanmeldelse:Småsøt romantisk komedie 

Daniel «Harry Potter» Radcliffe som, ehm, førsteelsker i romantisk komedie? 
Kanskje ikke det mest åpenbare valget, men nordamerikansk film er defintivt tjent med å bytte ut Hugh Grant som den klumsete briten i denne typen film. 

Valget av ham sender ihvertfall denne småsøte romantiske komedien littegrann utenfor allfarvei, selv om du har sett veldig mange av ingrediensene i romantiske komedier fra 2000-tallet: 
Smart, til tider plagsom smart dialog – det finnes ikke mennesker som er vittige vellykkede unge i «kreative» yrker som aldri blir fornøyd – og et slentrende indie-lydspor. 

Tematikken – er det mulig for to unge mennesker som liker hverandre fysisk bare å være venner? – har definitivt vært behandlet på film før. 
«What if» leker selvsikkert nok med de faste postene. 
Bifigurer som ustanselig snakker om avføring, en antagonist det faktisk går an å like, og en høydramatisk actionsekvens som spriter opp tidlig i historien. 

«What if?» er helt perfekt for deg som er 22 og antakelig tror du sitter på toppen av verden etter å ha sanket dine første studiepoeng. 
For oss andre er filmen et helt greit valg dersom man kun skal se én romantisk komedie denne måneden. 
