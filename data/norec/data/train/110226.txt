Number Seven Deli:«Toxteth» 

(Delicatessen/Musikkoperatørene) 

Det gikk lenge rykter om at The La's-sjefen Lee Mavers var i markedet for støv fra sekstitallet han kunne dandere på forsterkerne og miksebordet sitt. 
Number Seven Deli-gitaristen Rune Berg (tidligere også i The Margarets) kom ham muligens i forkjøpet da det dukket opp på qxl. 

Nettopp lyden er nemlig en av delikatesseforretningens fremste fortrinn: 
Bergs rene, klare gitar (sjekk han er George Harrison i «Escapism»), Johnny Hides varme kompisvokal. 

Det kyske, søte låtmaterialet på det tredje, mest gjennomførte albumet deres omskriver ikke rockhistorien. 
Men det er uhyre sympatisk. 

BESTE LÅT: 
«No More Crushes» 
