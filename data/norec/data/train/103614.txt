Tomas Ledin:«Med vidöppna fönster» 

(Andersson/Universal) 

Nytt studioalbum med tolv nye sanger signert Tomas Ledin og Dan Hylander. 

Tomas Ledin har en solid tilhengerskare her i landet, som sikkert også kommer til å like dette albumet. 
Her har den svenske låtskriveren og artisten laget en plate som er mer akustisk, åpnere enn før. 
Her har han også med seg noen av Sveriges dyktige jazzmusikere i studio, som naturlig også preger lydbildet og produksjonen. 
Det låter både litt jazz og litt country av denne jevnt gode plata. 

«Med vidöppna fönster» er ikke så rockete som det vi er vant med fra Ledin, bortsett fra «Vem kunda ana», som har skikkelig driv. 
«Et fruset ögonblick» er en vakker kjærlighetsduett som Ledin gjør sammen med danske Søs Fenger. 
Sanger som «Bara Miles blåa toner hänger kvar» og «Stanna» er to nye som ventelig blir Ledin-klassikere i konsertformatet. 
