Plateanmeldelse:George Michael - «Symphonica» 

Ut av tåka? 

Hva skjedde med George Michael? 
Cannabis. 
I 2009 hevdet stjernen å ha kuttet ned fra 25 til «syv-åtte» jointer om dagen. 
Fremdeles et høyst respektabelt antall - og nok til artisten falt ut av en bil i fart på motorveien i fjor. 

Det lekre konsertalbumet «Symphonica» er innspilt under av-og-på turneen ved samme navn, og gir oss Michael i kjole og hvitt, «backet» av storband og orkester. 

Fokuset er på nyere materiale og standardsanger, taffeljazz og godmodig gosplete soul. 
Applausen mikses inn og ut, og gir albumet en litt merkelig atmosfære. 
Stemmen er der ennå. 
Utseendet også, om vi skal dømme etter omslaget. 

Når kommer han tilbake på «ordentlig»? 

BESTE LÅT: 
«The First Time Ever I Saw Your Face» 

MORTEN STÅLE NILSEN 
