Eksentrisk
En særere superhelt enn Defendor har du garantert aldri sett: 
En sosialt mistilpasset 40-åring på kommunalt tiltak, alltid på plass for å nedkjempe kriminelle bakmenn - og forsvare retten til å være annerledes, helt uten superkrefter. 
En underlig film, like mye komedie (som coveret lover) som drama med sosial klo, uten at man alltid klarer å finne den riktige balansen. 
Intensjonene er bedre enn utførelsen altså, men Harrelsons briljant nedtonede tolkning av tittelrollen er grunn god nok til å sette av kvelden til Defendor. 

ØYSTEIN DAVID JOHANSEN 
