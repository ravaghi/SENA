«The South»:«The South» 

(Universal Music) 

Fønvind-rock fra Trondheim. 

Essensen hos The South ligger - som bandnavnet tilsier - i de amerikanske sørstatene, og da fra tiden hvor sørstatsrocken vokste seg stor, sterk og stolt - syttitallet. 
Men heldigvis ligger The South nærmere Little Feats rytmiske lekenhet enn Allman Brothers Bands mer brautende boogietakter. 
Og produsent Bent Sæther har gitt dem et detaljert og varmt organisk lydbilde som gjør det nesten obligatorisk å anbefale The South på vinyl. 

Samtidig har flere spor en nydelig touch av country-soul som gjør The South til en mangslungen, om enn ikke original opplevelse. 
Men frontmann Alexander Pettersens duett med kjæresten Ida Jenshus, «Walk In Your Shadow», er en perle. 
Som størsteparten av albumet også er. 

BESTE LÅT: 
«Walk In Your Shadow». 
