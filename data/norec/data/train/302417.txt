Solskinnsindie
På Parquet Courts gitarer sjangler av gårde som en gladdrukken ungdomksalkoholiker. 

ALBUM: 
Noen ganger varmer indiepunk like mye som sola. 

På Parquet Courts? andre «offisielle» album sjangler gitarene av gårde som en gladdrukken ungdomksalkoholiker. 

Vokalist Andrew Savage, med sin lealause og snakkete stemme, høres av og til ut som om han har klonet Pavements Stephen Malkmus — og av og til ut som om han er lillebroren til Lou Reed. 

Mens støyen, tidvis nydelig, tidvis enerverende, er helt klart stjålet på gitarloftet til Thurston Moore. 

Men ai! 
Nå får jeg kanskje kvartetten fra Texas via New York til å høres ut som en gjeng kopister og det er så feil som det kan bli. 

Med «Sunbathing Animal» graver de sin egen lune indiehule, riktignok er det både skittent på gulvet og av og til en smule repeterende, men det er til å bli glad av lell. 
