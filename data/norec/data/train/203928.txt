Denne trådløse høyttaleren støtter nesten alt
Men den er ikke for data-pyser. 

Noen trådløse høyttalere er rett og slett bare en boks med Bluetooth-tilkobling. 
Andre bruker bare Spotify Connect eller Google Chromecast. 
Og atter andre er en del av et fullblods flerromssystem. 

Den danske luksusprodusenten Bang & Olufsen (B&O; i kortversjon) har valgt å gjøre alt sammen på én gang. 

Lyd for folk i store hus 

BeoPlay M3 er først og fremst en del av et system, beregnet for folk med stor plass og mange rom. 
Og kanskje mest av alt fra folk som har investert i annet B&O-utstyr; fra før, for så å si alt av nyere lyd- og bildeprodukter fra den danske produsenten kan kobles sammen. 

Slik har det faktisk vært lenge før noen tenkte på trådløs strømming av musikk. 
Danskene var tidlig ute med integrerte systemer der én fjernkontroll kunne styre all underholdningen i huset, og steget er dermed ikke så stort til dagens Bluetooth- og Wifi-verden. 

For ordens skyld bestilte vi derfor et annet B&O-produkt; i samme slengen: 
Den større BeoPlay M5-høyttaleren. 

Ligner på konkurrenten 

Utseendemessig er M3 nokså lik Sonos ONE, som vi testet i slutten av oktober. 

Hvem som etterligner hvem, skal være usagt. 
Sonos har jo hatt lignende høyttalere i sitt program lenge, og de slekter litt på det klassiske B&O-utseendet.; 
Men vi må innrømme at vi hadde forventet litt sprekere design fra et selskap som nettopp er kjent for banebrytende produkter i så måte. 

De lydmessige forskjellene mellom BeoPlay M3 og Sonos One er heller ikke så store. 
Det er godt trøkk i bassen på M3, men ikke like utpreget som på Sonos-høyttaleren. 
Men det er like greit, for bassen i Sonos One kan bli meste laget. 

Oppover i frekvensområdet er likhetene større. 
Begge har en avrundet øvre mellomtone og diskant som gjør dem behagelige å høre på. 
BeoPlay M3 vinner lkvel med en knapp lengde når det gjelder detaljnivå og gjengivelse av stemmer. 

Du kan også spille forbausende høyt, størrelsen tatt i betraktning. 

Vi kan dermed slå fast at det egentlig er hipp som happ hvilken av de to høyttalerne du kjøper rent lydmessig. 

Noe helt annet er det med brukervennligheten. 
Sonos er fortsatt eneren blant flerromssystemer når det gjelder brukervennlighet og stabilitet. 
Det bare virker, uten at du må tenke verken på nettverk, kryptiske ord eller feilmeldinger. 

Mye småbanning 

Her har B&O; mye å lære. 
Etter å ha småbannet oss gjennom tilsynelatende inkonsekvente installasjonsrutiner, lange ventetider og musikk som kom og gikk, kunne vi konstatere at M3 ikke er for datapyser. 

Selv har vi lang erfaring med nettverk og ymse former for datautstyr, og kan vel dermed anta at folk som hater oppsett av PC og trådløst nett også vil ha sitt å stri med her. 

Hos Sonos finner du Spotify, et utall andre strømmetjenester, nettradio og musikk på harddisk i én og samme app. 
I tillegg bruker de et eget, lukket nettverk mellom enhetene istedet for husets WiFi-nett, som kan være ustabilt. 

B&O; har som sagt en lang historie med brukervennlige produkter, og nettopp derfor synes det underlig at de slipper fra seg en høyttalerserie som får selv garvede datanerder til å klø seg i hodet. 

Alt virket til slutt 

Omsider fikk vi likevel alt til å virke: 
Både Spotify Connect, Google Cast, Apples AirPlay, TuneIn nettradio og B&OS; egen app for musikk flere steder i huset. 

Det siste var for øvrig ikke helt uproblematisk. 
Vi slet litt helt til vi fant ut at det dreide seg om to apper, en som heter BeoPlay og en som kalles Bang&Olufsen.; 
Mens BeoPlay-appen har et eget system for flerrromsoppsett, bruker Bang&Olufsen-appen; Google Cast (den innebygde varianten av Chromecast Audio). 

Flerromsoppsettet kan du selvsagt løse med Spotify Connect og Chromecast Audio også. 
Mens førstnevnte bare lar deg spille med én høyttaler av gangen, gir Chrome deg mulighet til å gruppere rom. 

Heldigvis husker høyttaleren de fleste (men dessverre ikke alle, som nettverksnavnet) innstillingene når du trekker og støpselet og setter de inn igjen i stikkontakten. 
Dermed burde det være nokså uproblematisk å bruke den når du først har fått satt den opp slik du vil ha den. 

Blir sin egen fiende 

Likevel kan vi ikke fri oss fra tanken om at BeoPlay M3 ligner litt på lappverk der tanken på at alt skal med står i veien for en sømløs og uproblematisk brukeropplevelse. 
I sin iver etter å støtte en rekke tjenester og standarder smører B&O; seg rett og slett bort. 

På den annen side er jo valgfrihet og åpenhet noe mange brukere setter pris på. 
Og la det være sagt: 
Kritikken gjelder primært BeoPlay M3 som del av et flerromssystem. 
Som en enkel Bluetooth- eller Spotify Connect-høyttaler fungerer den helt utmerket. 

Dessuten er som sagt lyden imponerende god. 
Omtrent på høyde med Sonos-høyttaleren, som vel å merke koster en tusenlapp mindre. 
