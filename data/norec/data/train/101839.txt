Plateanmeldelse:Future - «Honest» 

Røff robo-sutring. 

Kongen av ignorante refrenger følger opp friske «Pluto» (2012) med et enda strammere grep om autotune-sutringen. 
Atlanta-kis Nayvadius Cash, eller Future, viderefører «808s & Heartbreak»-arven og er grunnen til at få savner T-Pain. 

Ingen klassisk tiltalende vokalist, men den robotiske og samtidig sjelfulle skjelvingen hans har tilført en egen dimensjon i godbiter som Rihannas «Loveeeeee Song», Ace Hoods «Bugatti» og Weezys «Bitches Love Me». 

Future er mer tilgjengelig nå, med låter som Kanye-gjestede «I Won», «Move That Dope» (med et rått Pharrell-vers) og «Benz Friendz» (med alltid velkomne André 3000). 

Men han holder seg litt for hardt i trap-tøylene til å leve helt opp til debuten. 

BESTE LÅT: 
«Move That Dope» 
