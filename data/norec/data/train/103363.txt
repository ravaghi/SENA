«Wednesday Morning, 3 AM»
(1964) 

Paul og Art vokste opp i Queens, så det sier seg selv at Manhattans Greenwich Village fremsto som det forjettede land for dem. 
Spesielt i første halvdel av 1960-tallet, da «folk»-musikken gjorde stort comeback blant unge amerikanske studentradikalere. 

Simon & Garfunkels helakustiske debutalbum er et eneste langt kjærlighetsbrev til dette puristiske miljøet og denne strikse subkulturen, sett gjennom rosenrødt romantiske brilleglass. 
Simon er ingen Dylan ennå, for å si det mildt, og store deler av «Wednesday Morning, 3 AM» er uutholdelig «hjertet-på-jakkeslaget»-oppriktig og uartistisk rettroende. 
