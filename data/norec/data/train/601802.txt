Til fansen
Black Sabbath var med på å revolusjonere populærmusikken på begynnelsen av 70-tallet med sitt tunge og aggressive sound. 
Som skapere av sjangeren heavy metal ble de verdenskjente, men rusproblemer gjorde at Ozzy Osbourne ble sparket ut av bandet i 1979. 
Nå er Osbourne, Tony Iommi og Geezer Butler gjenforent, og feirer med albumet ”13” – et ekko fra storhetstiden. 
Låtene er i kjent Black Sabbath-stil med seige, tunge gitarriff og Osbourne sin karakteristiske, grove vokal. 
Her er det ikke noe revolusjonerende eller noen høydepunkt på linje med ”Paranoid”, men albumet vil absolutt tilfredsstille fansen. 
Man kan heller ikke la være å gynge hode i takt, og smile av de gjenkjennelige komposisjonsteknikkene. 

Bandet kunne med fordel dyrket sitt retro sound med et mer skittent lydbilde og kuttet balladen ”Zeltgeist”, men alt i alt er ”13” et album verdt å høre. 
