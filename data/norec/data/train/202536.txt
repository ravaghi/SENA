Roxio Easy Media Creator 10
Er det lurt å kjøpe en samlepakke i stedet for bare et videoredigeringsprogram? 
Vi har testet. 

Det er et par alternativer som peker seg ut når du er på utkikk etter et verktøy til å redigere videoopptak, det er Nero 8 og Roxio Easy Media Creator 10 (EMC 10). 
Dette gjelder for de som ikke føler trang til å grave seg ned i dybden med spesialverktøy, men heller vil ha en verktøykasse med løsninger for et bredt utvalg av oppgaver. 

LES OGSÅ: 

Omfattende bredde 

Omfanget av programmer er stort, velger du å liste opp alle programmene Roxio EMC 10 tilbyr får du opp ikke mindre enn 11 fulle programmer og 11 programverktøy. 
Utvalget spenner over det meste fra sikkerhetskopiering til et verktøy for å sette sammen panoramabilder - men hovedvekten ligger på å håndtere mediamateriale som lyd, bilder og ikke minst - video. 

I denne omgang tar vi for oss videoredigeringen i samlingen. 

Videoverktøy 

De 10 verktøyene dekker mange forskjellige oppgaver. 
Her presenteres de som selvstendige programmer, i de fleste videoredigeringsprogrammer finner vi de samme verktøyene inne i selve programmet. 
Hva som er mest praktisk vil variere med bruksmønsteret. 

I listen er det ett verktøy - VideoWave 8 - som tar for seg videoredigering, mens de andre dreier seg om konvertering av formater, overføring fra apparat til PC etc. 
Dette programmer finnes også som et frittstående produkt, ikke bare i EMC-pakken. 

VideoWave 

Dette programmet har vi testet i flere versjoner tidligere, første gang i 2002. 
Dagens utgave har et annet utseende, men grunnfunksjonene er i hovedsak de samme. 

En svakhet med programmet er at det ikke håndterer AVCHD, derimot støttes andre HD-formater som HDV, DivXHD, MPEG-2 HD og Windows Media Center Edition HDTV opptak. 

Men import av kompatible filformater fungerer utmerket, redigering kan gjøres i storyboard eller på tidslinje - ingen overraskelser her. 

Overganger kan legges inn enkeltvis eller for hele prosjektet. 
Du kan f.eks. bestemme at alle overganger skal være like, med en enkel kryssfade. 
Praktisk. 

Alle overganger rendres raskt, men redigeringsmullighetene for de forskjellige er begrenset til varighet. 

Generelt er det ikke spesielt dyptgripende muligheter i denne versjonen. 
Den passer derfor utmerket for de som foretrekker et enkelt og ryddig program med hovedvekt på klipp og rekkefølge. 

Det finnes selvsagt et utvalg mer eler minre dramatiske effekter, men kontrollen over parametre i disse er fraværende. 

Tekst og musikkspor pluss tale er tilgjengelig, og det er i grunnen det hele. 

Konklusjon 

VideoWave er et enkelt program som egner seg for de som ønsker seg litt mer enn det som følger med i Windows, men ikke legger listen spesielt høyt når det gjelder kreativ utfoldelse i redigering og bearbeidelse av videomaterialet. 

Det er lett å lære og lett å bruke, vi hadde heller ikke noen problemer med stabiliteten. 

Hele samlepakken kan du kjøpe på nett hos Roxio, der finner du også den frittstående versjonen av VideoWave. 
