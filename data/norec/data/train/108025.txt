Elisabeth Andreassen «A Couple Of Days In Larsville»
(Norwave) 

Med god hjelp fra VG-liste-toppene i The Tussler Society har Bettan her oppfylt en gammel drøm og laget en country-/bluegrass-plate. 
Hovedvekten ligger definitivt på countryen, men i et par sanger faller hun også over i ren pop, noe som gjør platens helhet litt mangelfull og motstandsfri - tross det organiske lydbildet. 

Coverlåtene er originale nok: 
Flying Burrito Brothers-låten «Sin City» er akkurat så skjev som den skal være, Henning Kvitnes gjør en røff innsats på Steve Earles «When I Fall» og Bettan selv, som fra før har vel mye Dolly Parton-kanter i stemmen, gjør heldigvis en personlig versjon av Partons glansnummer, «Jolene». 

Ingen store overraskelser her, men platen står til mer enn godkjent. 
