Det tynne mellanølet
Så går vi ned et hakk til klumpene i karamellsausen. 

Et svensk mafia-drama der gangsterne får Olsenbanden til å virke anstendig yrkesfaglærte. 
Det er noe samtidig slafsete og hysterisk høytidelig ved denne filmen: 
Noen later som om de lager noe mye finere enn de gjør. 
Det er en av de sjeldne filmene der du egentlig håper du aldri finner ut hvem som er hvem og hvorfor dom gjør så der. 
Dette er langt inni dødsriket dårlig, samtidig som folk snakker som om de var med i en forkjøla Liv Ullmann-film. 
Nathalia driver restauranten? 
Den lyse dama med Persona-fjeset kjørte seg til abort? 
Antonio er en slags svever som tilsynelatende ikke har noe med noe å gjøre, men står i rom og ser ut som om han oppdager Arkimedes' lov eller begrunnelsen for å aldri ha ketchup på speilegg. 
Mikael Persbrandt må være med som samfunnsstraff etter trafikkforseelser og misbruk av ukebladforside. 
