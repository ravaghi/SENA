Marina And The Diamonds:«Electra Heart» 

Meta-makkverk. 

Andre forsøk, etter en masete, men mildt lovende debut, og det er grunn til å mistenke at leken allerede er over for gresk-walisiske Marina Lambrini Dimandis. 
«Electra Heart» er en konseptalbum-kalkun om en kjip narsissist av en kvinnelig popstjerne som lever i en Hollywood-klisjé. 
Så langt, så Lana Del Rey. 
Musikken er dog overhodet ikke Del Reysk - snarere teatralt overtent og slitsomt overprodusert. 

Musikken låter som en «catfight» mellom Katy Perry og Britney Spears - to slike artister som Marina synes å «kritisere». 
Problem: 
Marinas musikk er dårligere og mer utmattende oppmerksomhetssyk enn både Perrys og Spears'. 

BESTE LÅT: 
«Hypocrates» 

MORTEN STÅLE NILSEN 
