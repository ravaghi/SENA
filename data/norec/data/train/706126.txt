Når mor forlater familien
Skotske sanger om kjærlighet som skjærer seg. 

Aidan Moffat & RM Hubbert: 
"Here lies the body" (Rock Action/Border) 

I tillegg til årene med Arab Strap har skotske Aidan Moffat en lang rekke andre album bak seg, enten som seg selv, under navnet L. 
Pierre eller med Bill Wells. 
Denne gang samarbeider han med den drevne Glasgow-gitaristen Robert McArthur Hubbert. 

Historiefortelling er ikke noe nytt for Moffat, som sier seg inspirert av en artikkel han leste om mødre som forlater familien, noe nær et tabuemne. 
Han åpner i duett med Siobhan Wilson på "Cockcrow" og går rett på sak: We knew we'd never last. 

En vakker sang til tross for emnet, med linjer som blir sittende fast: 
Cracks like that they don't heal, they hide away. 

Gå tilbake til din sønn, synger hun, gå tilbake til spriten din, synger han. 

Gitaren til Hubbert driver sangen framover, fylt ut med strykere. 
Det snakkes, skurres og skjæres underveis på platen, men Moffat og Hubbert henter fram nydelige melodibiter når det trengs. 

Beste spor: 
"Cockcrow", "She runs", "Quantum theory love song", "Everything goes". 
