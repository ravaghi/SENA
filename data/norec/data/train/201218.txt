EDIMAX 3G-6200N
Kjapp og billig, og støtter 3G-modem i tillegg! 

Trådløse rutere finnes i stort utvalg, og omtrent alle dekker de grunnleggende behovene. 
Dette inkluderer hva som støttes utenfor ruteren, og hvordan den håndterer forskjellige typer trafikk og bruksområder. 

Dyrere rutere har gjerne raskere prosessorer som brukes til å håndtere stor trafikk og respondere raskt. 
Det er gjerne de som spiller FPS-spill over nett og i tillegg laster opp/ned store datamengder som har behov for slike. 

Men for fotgjengerne blant nettbrukerne er farts- og responsbehovet mindre, og man kan dermed prioritere andre behov i stedet. 

Støtter både kabel og 3G 

Edimax er en produsent av rutere som tilbyr litt annerledes løsninger enn de mest kjente og utbredte merkene. 
På testbenken har vi hatt modellen 3G-6200N som har en interessant vinkling i bruksprofil. 

I utgangspunktet er det en helt ordinær ruter, som støtter den delen av 802.11n standarden som kører på 2,4 GHz. 
Den er dermed kompatibel med det aller meste av trådløse klienter. 
De mer eksotiske variantene som jobber på 5 GHz (802.11a og 802.11n). 

Boksen har én utvendig antenne, 4 LAN-porter på 10/100 Mbit og en WAN port. 
I tillegg er det en USB-port som støtter UTMS/HSDPA/CDMA mobile tjenester. 
Det betyr at du kan sette i et USB 3G-modem rett i ruteren, så kan flere dele denne nettforbindelsen. 

Dette er praktisk når du er på et sted uten nettverksforbindelse via ADSL eller annen kabling, f.eks. på hytta. 

Det er også svært praktisk som backupløsning, hvis den ordinære nettverksforbindelsen skulle falle ned. 

For ordens skyld: 
3G-maskinvaren og abbonementet følger ikke med, det må kjøpes separat. 

God trådløs 

Som trådløs ruter fungerte den meget bra. 
Den ligger i det øvre sjikt blant trådløse rutere vi har testet, og leverte god hastighet ned to etasjer i vårt trehus. 

Konklusjon 

Ruteren fungerer utmerket til normalt nettbruk og har god ytelse mellom trådløse og kablete klienter. 

Støtte for 3G og kablet nefforbindelse gir i tillegg stor fleksibilitet om dette er viktig for deg. 
