Spinkel russekomedie
Regi: 
Kenneth Olaf Hjellum 

Manus: Stig Frode Henriksen, Kenneth Olaf Hjellum 

Skuespillere: 
Erlend Bentesønn Fougner, Bjørnar Nilsen Øksenvåg, Marte Aunemo, Even Vesterhus, Kristi-Helen Engeberg, Kristoffer Gustavsen, Vinh Duy Nguyen, Kristoffer Joner, Are Kalvø 

Sensur: 
11 år 

SE TRAILER ØVERST I SAKEN! 

Det er en forbanka god idé: 
En komedie om norsk russ. 
Vi applauderer tanken. 
Og det bør være mange frukter å høste: 
Anarkistisk livsutfoldelse. 
Flatfyll. 
Seksualitet uten ankerfeste. 
Russebiler. 
Russekort. 
Russeknuter. 

Hva blir vi så budt: 
En historie om oppsparte penger, en såkalt ”Russekasse” som blir stjålet fra en videregående skole på Nordvest-landet. 
En liten gjeng vordende russ som tar saken i egne hender for å nå sitt Mekka: 
Den store, virkelig store russesamlingen utenfor Sandnes i Rogaland. 
Derav forviklinger med mentalt ugrei rektor (Are Klavø), psykopatlensmann (Kristoffer Joner), en bilfikser/bilopphogger i lett ubalanse. 
Pluss den naive jenta, den flotte jente som egentlig er full av falskhet, fyren som har det mest i kjeften, den passive som i trengte situasjoner blir den tøffe og handlekraftige. 
Og en kinesisk utvekslingsstudent, etter sigende sønn av Kinas største produsent av ulovlige dvd’er. 

Vel. 
Mye her har i grunnen lite å gjøre med norsk russefeiring. 
Russefeiringen er bare et utgangspunkt og endestasjonen for en spinkel, slarkete, litt sleivete og i bunn faktisk søt roadmovie om norsk ungdom på atten. 

Jade, jada, visse opptrinn er artige, visse replikker har sine grove poeng, visse kjappe miljøskisser er poengterte, jada, men den fresende velopplagte og spiddende komedien blir det aldri. 
Aldri. 
Galskapen og jubelen mangler. 

Synd, for her er jo tonnevis med sprengstoff til ei virkelig skarp komedie. 

SE TRAILER ØVERST I SAKEN! 
