Bosch juicer MES3000
Sunne nyttårsforsetter? 

Med en juicer kan du drikke grønnsakene. 
Vi har testet MES3000 fra Bosch. 

Se også tidligere tester av Wilfa Juicemaster, Angel Juicer, Braun Multiquick 500. 

Dette er Bosch MES3000 

Det er i hovedsak to typer elektriske juicere, presser og sentrifuger, og dette er en sentrifuge. 
Den har skrog i børstet metall, detaljer i matt svart plast og lokk i svakt gråblå klar plast. 

Maskinen er forholdsvis nett på 

Innholdsfortegnelse: 
Dette er Bosch MES3000I brukResultatDejà-vuKonklusjon 

Akkurat som med Wilfas juicer finnes det to nesten identiske utgaver av denne juiceren. 
vi har testet MES3000 som har skrog i børstet metall, som har en veiledende utsalgspris på 1.290 kroner. 
Modell MES20A0 har skrog i blank hvit plast og har veiledende pris 1.089 kroner. 

Her kan du se flere bilder: 

I bruk 

MES3000 er herlig effektiv i bruk. 
Et stort rør gjør at de aller fleste grønnsaker og frukter kan puttes hele nedi. 
Du må fortsatt fjerne skallet på sitrusfrukt og andre med hardt skall, men ellers er det veldig kort vei fra fast til flytende føde. 

Det er to trinn på juiceren, ett for myke og ett for harde råvarer. 
Det er lett å gå for den mest effektive, men er du flink å bruke det laveste trinnet også blir det mindre skum. 

Ifølge produsenten kan man ikke juice grønnsaker med lange gjenstridige fibre, som stangselleri og ingefør - eller avocado og mango. 
Siden vi har prøvd dette i tilsvarende juicere, ga vi Bosch også denne testen, og det gikk uten problem. 
Men det skal sies at vi kuttet disse opp i midnre biter, slik at vi ikke skulle ødelegge juiceren, og anbefaler alle andre å gjøre det samme. 
Harde grønnsaker er ikke noe problem. 
Det er bare å slenge oppi gulrøtter, broccoli og rå rødbeter. 

Og så var det vask. 
Kjedelig tema, kanskje, men viktig, for når du har gnikket på fastlimte frukt- og bærrester en tre-fire ganger, så slutter du å bruke juiceren eller blenderen. 
Her er det heldigvis også veldig enkelt; så lenge du skyller av med en gang: 
Tøm beholderen, skrap og skyll bort alle rester, og putt de løse delene i oppvaksmaskinen. 
Metallfilteret må du ginkke litt på, men det følger med en egen kost til dette - med en smart skrape som tar seg av blant annet appelsinfibrene som synes å lime seg fast til filteret. 
Resten tar oppvaskmaskinen seg av. 

Lei av at blenderen er full av størknede bærrester? 
Sjekk dette smarte blendertrikset 

Resultat 

Faste lesere har sikkert fått med seg at både journalist og fotograf er ihuga juicere. 
Har du først fått smaken på ferskpresset juice, så er det ikke like attraktivt med den som kommer på kartong. 
Det smaker rett og slett fantastisk mye bedre når du lager den selv. 

Det blir mye skum med sentrifugejuicere. 
Med en gang juicen er ferdig, ser det meste veldig hvitt ut. 
Muggen som samler opp juicen fra maskinen har en smart del, som skiller unna det aller mest fluffy skummet, og lar du juicen stå et par minutter før du heller over, vil du se at juicen setter seg, og det blir mindre skum. 
Liker du skum, er det ikke noe problem, men det blir litt svinn, om du ikke liker det. 

Nå er vi etter hvert vant til å juice, og klarer bedre å beregne mengde frukt og grønt i forhold til hvor mye juice vi ønsker. 
Det kan virke noe dyrt til å begynne med, for eksempel må du ha et par-tre epler for et lite glass juice, men det er klasseforskjell på hjemmepresset juice og den "ferskpressete" vi får i butikken. 
Og når frukten skal presses, trenger vi ikke nødvendigvis å kjøpe de aller dyreste eplene (selv om pink lady-eplene gir fantastisk juice). 
Her er det bare å gå for den billigste frukten, gjerne egne merkevarer. 
Det spiller jo ingen rolle hvordan den ser ut. 

Vi glemmer kanskje også at det er store forskjeller på juicen vi kjøper - det er et ganske stort prisgap mellom firstpricejuice til drøye ti kroner literen og «Vår» til 127 kroner literen. 

Dejà-vu 

Dejà-vuene var mange da vi testet Bosch' juicer. 
Det er kanskje ikke så rart. 
Den er ganske så lik juiceren vi testet fra Braun, Multiquick J500, og juicerne til Philips (du kan se den ene i et videoklipp i denne artikkelen). 

Det er enkelte designmessige forskjeller, og sikkert noen ulikheter inni maskinen også, men prinsipp, brukervennlighet og resultat er nesten identisk. 

Flere av toppmodellene til Philips har en liten funksjon som skiller dem fra de andre - en tut du kan vippe opp når du tar bort muggen, slik at det ikke drypper på benken. 
Det er en liten detalj, men løser et viktig irritasjonsmoment. 

Konklusjon 

At denne juiceren er bra, er det liten tvil om. 
Det er ikke den beste vi har testet, vi synes sentrifugejuicerne har noen svakheter i forhold til pressene, og det blir mye skum. 
Dette er en smakssak, hvorfor vi foretrekker juicepressene, kan du lese mer om her. 

Fordelen med denne er at røret du putter frukt og grønt i er større, slik at det blir mindre forarbeid - og den kan vaskes i maskin. 
Som vi har nevnt over er den nesten identisk med Philips' og Brauns juicere. 
Her bør du altså la øyne og lommeboken råde. 
