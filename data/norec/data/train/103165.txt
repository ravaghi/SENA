Bad Meets Evil, «Hell: The Sequel»
adass-møte langs Detroits 8 Mile Road mellom barndomshomies'ene Eminem, den onde - og Royce Da 5'9", den slemme. 

(Shady Records / Universal) 

B 

Det er alltid litt funny når amerikanere kaller sine tre kvarter lange plater for en EP, slik tilfellet er her. 
Helst vil de fylle alle de 74 minuttene som er tilgjengelig på en CDplate, eventuelt slenge på en disc nummer to. 

For de fleste av oss andre er 45 minutter akkurat passe, slik tilfellet også er her. 

De to har møtt hverandre før. 
Duoprosjektet henter navnet sitt fra et låtsamarbeid på Eminems «The Slim Shady LP»-debut i 1999. 

Kort tid etter oppsto en kraftig beef mellom Royce 
Da 5'9" og guttas felles omgangsvenner i D12 og all kontakt ble brutt. 
Den ble ikke gjenopptatt før etter at D12-medlemmet Proof ble brutalt skutt ned og drept i 2006. 
Denne hendelsen er den direkte foranledningen til dette nye Bad Meets Evil-samarbeidet. 

Her snakker vi om låter som har oppstått i ulike tidsperioder uten tanke på at de nødvendigvis skulle dukke opp på samme album. 
Derfor har ikke platen noen underliggende rød tråd, men du verden hvor flott det tidvis låter! 

Ikke minst fordi de to med overoppsynet for platen (eller var det EP-en?), Eminem selv og Mr. Porter (også kjent som Kon Artis fra D12), har sydd sammen enkeltlåtene til en lekkert innpakket helhet med mørke, gyngende beats, gjestevokalister og drøssevis av spooky synthdetaljer over duoens til tider utrolige raptempo. 

Bruno Mars-samarbeidet «Lighters» skiller seg riktignok markant ut mot den kommersielle sfæren, men ellers har Eminem denne gangen begge beina plantet tilbake på gaten, uten kalkulerte frierier til massene. 

Det virker nesten som om Royce 
Da 5'9" er nøkkelveien tilbake til de svarte bakgatene i Detroit der han én gang kjempet seg frem som hvithudet battler. 

Denne gangen er det Royce 
Da 5'9" som går god for Eminem. 
Den gangen på slutten av nittitallet var det Proof. 
Ringen er sluttet. 

BESTE LÅT: 
«Fastlane» STEIN ØSTBØ 
