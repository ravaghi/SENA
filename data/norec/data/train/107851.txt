Goldie Lookin Chain:«Greatest Hits» 

(Atlantic/Warner) 

Lever hverken opp til hypen eller sin egen tittel. 

Det britiske hip-hop-kollektivet Goldie Lookin Chain følger opp The Streets' suksessformel på sin debutplate: rap med humoristiske og ironiske tekster. 
Dessverre funker det ikke like bra som hos nevnte artist. 

Albumet er slett ikke dårlig, det er bare innmari ensformig. 

Låtene er altfor like, og det blir for lite variasjon i både tempo og produksjon. 

Goldie Lookin Chain bruker mye samples, og det er mye elektroniske elementer på albumet, i tillegg til finurlige tekster med britisk aksent. 

Men som sagt, resultatet blir dessverre aldri noe mer enn helt greit. 
Kjøp heller «Original Pirate Material». 

MARIT AABY VEBENSTAD 
