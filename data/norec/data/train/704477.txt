Et barn er født
Tone Damli er blitt mor. 
Så derfor heter juleplaten hennes "Di første jul". 
Tittelkuttet levner ingen tvil: 
"Eg har bore deg fram, gitt deg liv/.../Fylt av undring som ein gjetar ved krybba/ser eg deg som er ny på vår jord". 
Sangen er ikke fra bloggen hennes, men er skrevet av Torbjørn Dyrud. 
Ellers er Espen Lind en viktig brikke som produsent og musiker på de ti kuttene. 
Damli velger heldigvis norske tekster og er oppfinnsom nok til å inkludere Anne Grete Preus' "Når himmelen dette ned" side om side med Brorson-salmen "Mitt hjerte alltid vanker". 
At "Jon Blund" fra Skomakergata kom med, virker mer som et skudd i ammetåka. 
Det største problemet med albumet er den tamme innpakningen — til tross for et variert utvalg av instrumenter om langeleik, obo, mandolin og hardangerfele. 
33 minutter er i grunn mer enn nok. 

Beste spor: 
"Luciasang". 
