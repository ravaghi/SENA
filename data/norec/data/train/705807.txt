BOK:Studentroman frå landet 

BOK: 
Om byjenta som vil ut av byen og studere planter i fred og ro. 

Kathleen Rani Hagen: 
Grunnleggende plantediversitet. 
Roman. 
219 sider. 
Forlaget Oktober. 

Høyr på dette: putehårstjerne, stor-bjørnmose, elvemose, rosettmose, skogfagermose, bekkerundmose, sumpfager-mose, kalkfagermose og krusfagermose. 

Er det ikkje vakkert? 
Dette er utdrag i frå debutromanen Kathleen Rani Hagens debutroman ”Grunnleggende plantediversitet” og dei er alle namn på moser vi finn i den norske floraen. 

På mange måtar kan ein kalle ”Grunnleggende plantediversitet” ein studentroman. 
Og slike romanar finst det mange av og dei handlar ofte om folk i tjue-åra som studerer og som også skal lære noko om seg sjølv. 
Det kan vere relasjonelle saker som i ”I like sant som jeg er virkelig” av Hanne Ørstavik og det kan vere undersøking av seksualitet som i Olaug Nilssens ”Få meg på, for faen”. 
Eg vil også nevne ”Bondestudentar” av Arne Garborg, om bygdefolket som skal lære danning på universitetet i byen. 
Men i denne romanen er det omvendt, her er det byjenta som vil ut av byen og studere planter i fred og ro. 

Hagen har skrive ei forteljing om ein iherdig student i botanikk og hennar år med den mystiske og engelske doktorgradstipendiaten i politikk. 
Eg vil meine at den iherdigheita hovudpersonen brukar på å nøkle, som betyr å finne artsnamnet på ein plante, ikkje finst på same vis i forhold til kjærleiksforteljinga. 

Ho byrjar å drikke for han drikk og ho lyttar meir enn ho snakkar. 
”Peter forteller meg at han er sosialist. 
Jeg hører på mer enn jeg sier,” skriv Hagen, og brukar vidare eit bilete frå botanikken for å forklare deira symbiotiske forhold. 

Hygen er ein sopp som veks på tres rotsystem, og dei gir kvarandre næring og lever i ein symbiose. 
Og slike soppar kan bli gigantiske, strekke seg over store areal, noko som vi vanlege folk ikkje veit om fordi den veks i jorda. 
Det er kanskje det eg likar best med denne romanen, nemleg alt eg lærer om botanikk. 
Hagen kunne fint ha skrive meir om dette, eg les gjerne ei bok om plantenes utrulege verd frå denne forfattaren. 
Berre høyr på dette: 

”En gang i tiden var bregnene så store som dagens trær; høye som furuer raget de over dinosaurene, så havnet de i jorden, ble til sedimenter, i millioner av år lå de under jorden før vi pumpet dem opp som olje og begynte å bruke dem til å kjøre, til å fly.” 
