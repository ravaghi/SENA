Launderettes:«Every Heart is a Time Bomb» 

(Big Dipper/Sonet) 

Jentekvintetten klarer ikke helt å følge opp suksessen fra debuten «Shaken and Disturbed». 

Launderettes innfrir ikke helt mine forventninger med denne platen. 
De gir publikum elleve sanger med en miks av både pop- og rockelåter. 
Cato Thomassen har produsert dette andre Launderettes-albumet og ført garasjerocken og 60-tallsinspirasjonen videre. 

Launderettes har en blanding låter som enkelte ganger virker litt ujevne og ikke helt forløste. 
De vil så gjerne være nyskapende og spennende, men klarer det ikke på deler av albumet. 

Bandet åpner rolig og sjarmerende med «Connecting the Dots». 
Melodiene «No Good» og «My Replica» er i tillegg til åpningen fengende, spennende og de beste sangene på albumet. 
