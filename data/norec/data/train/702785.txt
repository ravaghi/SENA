Bandini på farten igjen
Den første voksenboka jeg plukket fra bokhylla og leste var «Vent til våren, Bandini» av en fyr som het Fante. 

Jeg var i ti års alderen og sleit veldig. 
Nå har heldigvis Robert Towne filmatisert den berømte romanen med Colin Farrell og Salma Hayek som motstrebende elskere, så nå skjønner jeg. 
Det er blitt en poetisk, drømmende liten periode-sak med strandbeige og oksebrune interiører og en sjarmerende, forskjønnende nikotindis over bildene. 

Handlingen beskriver den fattige og aggressive forfatteren Bandini som skal beskrive Los Angeles fra sjabby hotellrom, men blir forstyrret av den meksikanske servitøren Hayek. 
Hun utforsker og utfordrer hans uferdige seksualitet og bølger så naken med ham i månelyset at man nesten skulle tro at åttitallet hadde gjenoppstått. 

Det blir ofte hurtigvekslende filmer av romaner, og sånn er det også med denne. 
Men Townes film er velgjørende og bildepen – dessuten en påminnelse om fordelene ved at mennesker kommer uten bruksanvisning. 
