Soulmettet rock fra Theo Lawrence
Både geografisk og tidsmessig er Theo Lawrence ute på en lang reise. 

Theo Lawrence & The Heart: 
"Homemade lemonade" (BMG) 

Theo Lawrence & The Heart er et navn som signaliser klassisk rock a la Tom Petty eller Bruce Springsteen. 
Gjengen er derimot ikke fra Gainesville eller Jersey Shore, men fra Gentilly, en forstad til Paris. 

I spissen finner vi Theo Lawrence, flankert av Thibault Lecocq, Nevil Bernard, Louis Marin Renaud og Olivier Viscat. 
Lydbildet er på den annen side amerikansk, ikke unaturlig for en som fikk sin musikalske oppvåkning gjennom White Stripes. 
Etternavnet Lawrence stammer dessuten fra canadiske forfedre. 

Det er mer enn navnet som får meg til tenke på Springsteen og Petty. 
Debutalbumet starter med en blanding av rock og soul som smaker av 70-tallet. 
"Heaven to me" er en på alle måter vellykket åpning, mens "Never let it go" hylles inn av nattklubbrøyk – fra den gang det lov å røyke der og musikken ikke kom fra en dj. 

Resten er jevnt bra med et tyngdepunkt noen tiår tilbake, uten at killerlåtene dukker opp. 

Beste spor: 
"Heaven to me", "Never let it go", "Count me in tomorrow". 
