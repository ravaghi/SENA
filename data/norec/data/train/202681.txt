LG 47LW550W testet
TV-en som lar deg vise 3D til hele fotballaget. 

LG er kjent for å være raskt ute med å ta i bruk ny teknologi, og LW550W er ikke noe unntak fra regelen. 

Denne LCD modellen med kant-LED belysning er nemlig utstyrt med passiv 3D-teknologi, noe som er en stor fordel for deg med mange venner: 
Brillene er nemlig svært billige i innkjøp, og vi var derfor spent på hvor bra dette fungerte i praksis. 
I tillegg har TV-en en lang rekke nettfunksjoner, inkludert videobutikk (VideoOnDemand), mulighet for videotelefoni via Skype, og ikke minst opptaksfunksjon via USB-inngangen. 

Og alt dette er altså pakket inn i en pakke som i dag kan kjøpes til rundt 13.500 kroner, inkludert 3D-briller til et helt fotballag. 
Det er det fint lite å si på. 

Alt du trenger å vite om 3DTV: 
DinSides 3DTV-guide 

Førsteinntrykk 

Innholdsfortegnelse: 
FørsteinntrykkMenyer og bildekvalitet 
Det store spørsmålet: 
Duger 3D med passive briller? 
Konklusjon 

D8005 

LG-en har altså ingenting å skamme seg over, poenget vårt er bare at Samsung har satt en ny standard når det gjelder TV-design. 

I tillegg til et dreibart bordstativ får du også omtrent alt du trenger av innganger og utganger, det eneste vi savnet var faktisk innebygget trådløs funksjon. 
Skal du gjøre TV-en trådløs må du altså kjøpe en ekstern adapter. 

Menyer og bildekvalitet 

Som vanlig hos LG får du svært mange innstillingsmuligheter og nettfunksjoner, og de norske menyene og ikonene er enkle å forstå. 

Vi kommer likevel ikke utenom at menyene verken er så pene, eller jobber like raskt som på Samsungs D8005. 
Med tanke på prisforskjellen mellom de to er det likevel ingenting å klage over. 

Vi har tidligere gitt LG mye skryt for deres fine innstillingsmeny når det gjelder bildekvalitet, og det gjelder her også. 
Bruker du PictureWizard-menyen blir innstillingene lagret i Expertmodus 1 eller 2, noe som er praktisk for de som vil ha ulike innstillinger for dag- eller kvelds-bruk. 

Som vanlig fra LG var standardinnstillingene stilt alt for høyt og kraftig. 
Kontrasten bør for eksempel aldri stå på maks-nivåe... 
Vi brukte derfor Kino-modusen som et utgangspunkt for videre innstilling. 
Det positive er at LGen gir deg svært, svært mange innstillingsmuligheter, noe som er bra for de som har lyst til å finjustere. 

Vi kan likevel ikke fri oss for at LG her burde lært litt av Panasonic, og gitt TV-en litt mer edruelige innstilinger som standard. 
Vi tror det hadde lettet hverdagen for de aller fleste brukerne. 

Sortnivået oppleves som bra og detaljene er på plass selv i raske partier – vår skjerm var heller ikke plaget med lysgjennomtrenging fra LED-diodene. 
Vi konstaterer også at LG-en har en meget god innsynsvinkel til LED-TV å være. 

Side om side med både Panasonic GT30 og Samsung D8005 ser vi likevel at de to har et TV-bilde som er hakket råere, LG har spesielt litt å hente på fargerommet og dybden i bildet. 
Jevnt over er vi likevel fornøyd med bildet her, Samsungen er f.eks langt dyrere og Panasonic er blant de beste i klassen når det gjelder å gjengi naturlige hudtoner. 

Det store spørsmålet: 
Duger 3D med passive briller? 

Skal du ha 3D i stua MÅ du ha 3D-briller. 
Hittil har det vært aktive 3D-briller som har blitt brukt, men i år kommer altså både LG og Philips med passive 3D-briller. 
Aktive briller gir deg full i HD-oppløsning også i 3D, men koster langt mer. 
Regn med fra rundt 900 kroner og oppover per brille, noe som blir dyr moro for en familie på fem personer. 
De går også på batteri som må byttes ved ujevne mellomrom, om de da ikke kan lades via USB-inngangen på TV-en. 
Første generasjons 3D-TVer med aktive briller var også ofte plaget med crosstalk (skyggetegninger i bildet). 

Passive briller koster derimot en brøkdel, jeg tror ikke vi lyver hvis vi sier at en 50-lapp per brille bør holde. 
For deg med stor familie og mange venner er det altså gode penger å spare her. 
De skal heller ikke være plaget med crosstalk. 

Passive briller har imidlertid en ulempe som gjør at hjemmekino-nerder som meg selv har vært skeptiske: 
Du mister halve oppløsningen når du ser på 3D (oppløsningen per øye er på 1920/540 vs 1920/1080). 

Da Trusted Reviews sammenlignet passive og aktive 3D-briller tidligere i år, var deres konklusjon at den aktive 3D-løsningen fortsatt var best. 
Kollega Håvard Holmedal fra bladet Hjemmekino var imidlertid uenig, og forklaringen er enkel: 
En softwareoppdatering fra LG har nemlig justert oppløsningen slik at bildet nå er i tilnærmet full HD, i tillegg til annen feilretting. 

Dette bekreftes også av LG: 
- Vi har forandret algoritmen på softwaren i din testmodell, og dette har økt oppløsningen på 3D-bildet. 
Denne softwaren er nå på vei ut til kundene, sier Susanne Persson – PR manager hos LG. 
(Har du en slik TV, bør du altså sjekke at du har siste software installert!) 

Med alt dette i bakhodet skred vi til verket, og sammenlignet LGen mot Samsung D8005 med aktive briller. 
Undertegnede hanket inn fem kollegaer som ga sine vurderinger, og det er bare å si at vi ble overbevist: 

Ingen av oss opplevde at LGen hadde lavere oppløsning i 3D enn SamsungenCrosstalk ble derimot ikke opplevd som noe problem på noen av TV-ene, her har 2. generasjons-modellene med aktive briller blitt vesentlig bedre. 
Forspranget de passive 3D-brillene ga her, er altså borte.LGs passive løsning fungerer hakket bedre når det er litt lys i rommet, mye av dette skyldes nok at LG-en har et lyssterkt panel. 
Er rommet helt mørklagt synes vi likevel at Samsungen med aktive briller gir hakket skarpere og mer intense 3D-bilder.Med passive briller bør du sitte litt lenger unna TV-en. 
Sitter du for nærme vil du nemlig kunne legge merke til horisontale linjer i bildet. 
Dette er ikke noe problem på de aktive.LG-en har også et par ting de bør forbedre via en softwareoppdatering: 
For det første bør du slå av Tru Motion-funksjonen når du ser på 3D-materiale, det gjør også at du får litt mer hakking i bildet på 3D med LG-en. 
Et annet minus er at du heller ikke kan justere bildet, for eksempel lysstyrke eller farger, når du ser på 3D. 
Her må du faktisk stoppe Blu-ray spilleren før du får tilgang til bildemenyen. 
Dette er helt unødvendig, og noe du ikke opplever verken hos Samsung eller Panasonic. 

Konklusjon 

LGs passive 3D-teknologi fungerer langt bedre enn fryktet. 
Kvalitetsforskjellen opp til de aktive 3D-løsningene er ikke så stor, og i tillegg får du altså brillene til en brøkdel av prisen. 

For mange er det det svært viktig, og vi spår at LG har vært smarte her. 

TV-en er ellers LG på godt og vondt; bildet må justeres for å få det beste ut av TV-en, men du har altså innstillingsmuligheter i hopetall. 
Vi gir også pluss i margen for at det heldigvis ikke er fullt så mye gjenskinn som LG har på sine rimeligere modeller, helt matt er den ikke, men dette går altså i riktig retning. 

Vi tipper derfor at dette blir en storselger, og har du mange venner som liker å se på 3D, ja da er dette rett og slett et godt kjøp. 
Legg også merke til at noen butikker selger denne TV-en for under 13.500 inkludert 12 3D-briller og en 3D-film. 

LG 47LW550W 
