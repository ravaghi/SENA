LoMsk:«Amerikabrevet»
Grammofon. 
Genre: 
Folkrock 

Fortettet konseptplate om amerikafarere fra Gudbrandsdalen, Med historien til sin egen oldefar som bakteppe har Lars Bakke og LoMsk gått løs på noe så ambisiøst som en konseptplate om gudbrandsdølen som ble (jernbane) skinnelegger i Montana for å tjene penger til et småbruk hjemme i Norge. 
Bakke imponerer i måten han klarer å komprimere historien på. 
Her er strøk av både sorg, slit og kjærlighet på bare tretten sanger, men tross knappheten får «Amerikabrevet» både sammenheng og tilstrekkelige poetiske anslag. 
Lars Bakkes melodier har kanskje vært en anelse hvassere før, men dette er en plate som burde tilfalle alle tilhengere av hovedsakelig akustisk basert, norskspråklig rock med tydelige folk-innslag à la Vamp og Hellbillies. 

Anbefalte kjøp: 
«Eit tussemyrkt farvel», «Som å komme heim», «Salve mi sprukne hud» og «Den viltre elva». 
