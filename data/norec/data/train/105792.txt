Lady Gaga:«The Remix» 

(Interscope/Universal) 

Mens vi venter på mer. 

Her presenteres Gagas mest kjente låter i både en og flere oppdaterte versjoner, av mer eller mindre kjente produsenter og DJs. 
Men en av vår tids store entertainere klarer seg minst like godt på egen hånd, da hennes materiale som oftest umiddelbart ter seg som hits. 

Passion Pits teknoremiks av «Telephone», den rå, nedstrippede liveversjonen av «Pokerface», Grums intense danceversjon av «Bad Romance» og Stuart Price' pulserende «Paparazzi» er alle gode øyeblikk. 
Et greit avbrekk i vente på nytt materiale, men Gagas låter er best i original tapning. 

BESTE LÅT: 
«Paparazzi (Stuart Price remix)» 
