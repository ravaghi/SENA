Diverse artister:«Tidenes beste julebarneplate» 

(Universal) 

For både barn og voksne, men holder ikke helt hva den lover. 

En dobbelt-CD som spenner over våre mest kjære julesanger for barn gjennom de siste 50 årene, er ingen dum idé. 
Det er en hummer-og-kanari-plate, dette, og man skal være rimelig hardhudet for ikke å la seg bli berørt av Alf Prøysens «Romjulsdrøm», og ingen er vel så juleglad som Per Asplin i «Hei hå, nå er det jul igjen». 
Bra er det også at man har tatt med Henki Kolstads «Skomakervise» og «Blålokk» fra blånissefeberen. 
Men et stort minus i margen for halvslappe versjoner av «På låven sitter nissen», «Deilig er den himmel blå» og «Du grønne glitrende tre goddag» med henholdsvis Rolf Just Nilsen, Inger Lise Rypdal og Jens Book-Jenssen. 
Akkurat de låtene lyder fryktelig utdatert i disse versjonene. 

ESPEN OLSEN LANGFELDT 
