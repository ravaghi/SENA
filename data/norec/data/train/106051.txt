Spillanmeldelse:«Dark Void» 

Bermudatriangelet, flyvende action og onde aliens til tross - «Dark Void» er et eneste langt skuldertrekk. 

Piloten Will kræsjlander i Bermudatriangelet og havner dermed i et parallelt univers hvor aliens med onde planer regjerer. 

Instinktet i situasjoner som denne ber muligens oss om å gå i skjul. 
Men det hadde det neppe blitt særlig til spill av - i steden går Will rett i front av kampen mot disse slemme skapningene. 

«Dark Void» trår derimot ustøtt allerede fra første skritt med en svært laber historie. 
Fortellerteknikken er tydelig inspirert av «Uncharted»-spillene (de bruker til og med samme skuespiller i hovedrollen), men det er intetsigende pjatt som dominerer. 

Spillbarheten er ikke stort bedre. 
Her blandes taktikkfokusert skyteaction til fots med kamper i luften, og selv om kombinasjonen er frisk og umiddelbart velkommen, synker spillet raskt ned i det forglemmelige. 

Der forblir spillet nesten hele veien gjennom. 
Uengasjerende action i anonyme miljøer. 
Mot slutten stiger riktignok underholdningsverdien, men da er det liksom for sent. 
Og lysten til å begynne på nytt er fraværende. 

kimkong_8: 
Er egentlig ikke noe stor fan av sånne type spill men dette ser utrolig kult ut! 
Diskuter Dark Void her! 

Airtight Games har opplagt forsøkt å tilby noe som skiller seg ut fra andre actionspill her, men nyvinningene føles ikke som et resultat av genuin inspirasjon og skaperglede. 
De føles i steden mekanisk påklistret og er alt for spake til å klare å male over den uinspirerte og generiske grunnstammen. 

«Dark Void» er kanskje ikke direkte dårlig. 
Men satt opp mot for eksempel «Uncharted 2» er vi opplagt i en helt annen og mye lavere divisjon. 

PS: 
I salg fra fredag 22. januar. 
