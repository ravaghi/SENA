Samsung BD-C8900 testet
En multikunstner du kan bli glad i. 

Er du lei av å ha mange bokser i stua kan denne Samsung-spilleren være akkurat det du har ventet på. 
Den har nemlig det aller, aller meste: 

Blu-ray spiller med 3D-funksjonHD-TV mottaker for digitalt bakkenett og kabel-TV (DVB-T og DVB-C)Opptaksfunksjon. 
Og her får du en harddisk på hele 500 GB, det tilsvarer cirka 120 timer med opptak i HD-kvalitet, eller 242 timer i SD-format.Spilleren har Samsungs Internet@TV-funksjon, og du velger selv om du vil koble til via kabel, eller trådløst. 
Du kan streame musikk, bilder og filmer via nettverket direkte til enheten, eller du kan rett og slett spille av/vise innhold direkte via en USB-penn. 
Samsung har, i likhet med LG, svært god formatstøtte - flere detaljer lenger ned. 

Men hvordan fungerer den i praksis? 

Førsteinntrykk 

I likhet med forgjengeren BD-C8200 er størrelsen på 43 cm tilsvarende en standard Blu-ray spiller eller receiver, den passer altså godt inn i stereobenken. 
Samsung viderefører også prinsippet med få knapper og et blått lys på toppen av spilleren. 
Og hvorfor ikke: 
Den berøringsfølsomme overflaten på spilleren fungerer bra, og det er uansett mulig å skru av det blå lyset i menyen om du tilhører gruppen som synes at slikt er voldsomt irriterende. 

Fjernkontrollen er ikke like lekker og har litt plastpreg, den gjør likevel jobben og kan også programmeres slik at vi enkelt styrte vår Sony-TV under denne testen. 
I bruk svitsjer du ganske enkelt mellom TV og spilleren med en knapp øverst til venstre; lyser kontrollen grønt styrer du TV-en, mens fargen er oransje når du styrer spilleren. 

Glemte du å ta opp favorittprogrammet ditt i går? 
Med denne smarte nye løsningen fra NextGenTel er det ikke noe problem. 

Enkel i bruk 

Spilleren kobles enkelt opp mot RiksTV via antenneledningen, og til TV-en via HDMI-kabel. 
Vi gir forøvrig Samsung skryt for de fine skjermmenyene, og med norsk språk på plass vil den oppleves som brukervennlig selv for nybegynnere. 
Selv installeringen av RiksTVs kanaler, og tilkobling til jobbens trådløse nett gikk f.eks raskt og smertefritt. 

Kabel-TV og RiksTV 

Av en eller annen merkelig grunn er ikke denne Samsung-mottageren formelt godkjent av RiksTV. 
I praksis fungerer den likevel svært godt på det digitale bakkenettet, så hvor stor betydning du legger i dette får bli opp til deg selv. 
I teorien kan imidlertid RiksTV innføre sperrer som hindrer bruken framover, men hvorvidt de gjør det er selvsagt en helt annen sak. 
(Vi venter fortsatt på tilbakemelding fra Samsung om hvorfor den formelle godkjenningen mangler, svaret vil selsvsagt legges inn her når det kommer.) 

RiksTVs gratiskanaler vil forøvrig fungere helt uten programkort, men skal du ha hele kanalpakken må du kjøpe en CAM-modul slik at programkortet passer inn i spilleren. 

Samsungspilleren vil også virke på mange lokale kabel TV-nett, inkludert Canal Digital. 
Dessverre vil den ikke fungere for deg som har kabel-TV fra Get. 

En svakhet, ellers meget god opptaksfunksjon 

Det store minuset sammenlignet med dedikerte HD-PVR-bokser, er at denne Samsung-boksen kun har én innebygget TV-tuner. 
I praksis betyr det at du ikke kan se på en annen kanal enn den du tar opp fra, og at det ikke er mulig å gjøre to opptak samtidig. 
For enkelte kan dette være et stort minus, så dette er noe du bør være klar over på forhånd. 

I bruk fungerer uansett både pausefunksjonen, den elektroniske TV-guiden og selve opptaksfunksjonen svært bra. 
Har du først vent deg til å pause en direktesending er det rett og slett vanskelig å klare seg uten. 

Programguiden gir deg oversikt syv dager fram i tid, og er både lettlest og intuitiv. 
Du får opp informasjon om hva de enkelte TV-programmene handler om, og det er enkelt å markere de programmene du har lyst til å ta opp. 
Det er også en enkel redigeringsfunksjon, om du f.eks. vil kutte bort reklamepausene i filmen du har tatt opp. 
Selv har vi ikke brukt denne. 
Siden spilleren spoler raskt har det blitt det naturlige valget, men er du ivrig er det altså mulig. 
Vi liker også varslingsfunksjonen, som sier i fra om at yndlingsserien din begynner om få minutter, og som manuelt bytter til riktig kanal om du ikke velger å avbryte. 

Opptakskvaliteten er det som ventet heller ikke noe å si på, vi klarte i hvert fall ikke å se noe tap sammenlignet med originalkilden. 

Selv om det fortsatt går noen sekunder fra du trykker på tastene til dekoderen reagerer, så er den hastighetsmessig blant de beste dekoderne vi har prøvd. 
Den er f.eks lysår bedre enn Canal Digitals Sagem-dekoder, og den er også hakket raskere enn Grundig 8860 - som altså er godkjent av RiksTV. 

Merk deg at du ikke kan ta opp fra harddisken til Blu-ray-spilleren, eller omvendt. 
Ingen stor overraskelse egentlig, men på dette punktet må du skylde på filmselskapene og ikke Samsung. 
Nok et eksempel på at frykten for piratkopiering ødelegger for oss vanlige brukere altså, for piratene lar seg jo ikke stoppe uansett. 

3D Blu-ray 

Avspilling av Blu-ray fungerer også godt, og spilleren er noen små sekunder raskere enn forgjengeren når det gjelder lasting av Blu-ray titler. 
Utviklingen går altså videre her, og vi har nå kommet til det punktet der det heller er dårlig kodede filmer som gir lang lastetid, og ikke spillerne i seg selv. 

Spilleren har selvsagt også BD-live profil 2.0, som gir deg tilgang til interaktivt ekstramateriale som ofte følger med på Blu-ray filmene. 
Også her gjør spilleren en grei jobb, det som oppstår av treghet må altså filmselskapenes overlessede sider og menyer ta skylden for. 

Nytt av året er også HDMI-versjon 1.4 som gir deg 3D-funksjon, praktisk for deg som allerede har, eller skal kjøpe en 3D-TV. 
Dessverre hadde vi ingen 3D-TV tilgjengelig i denne runden, så vi fikk ikke prøvd funksjonen. 

Synes du 3D-brillene er for dyre? 
Det har LG gjort noe med 

Støy? 

Siden støy og summing er noe av det verste vi vet i stua, er vi generelt skeptisk til stueprodukter som er utstyrt med vifter. 

Og ja, legger du øret inntil viften hører du definitivt summing, men lyden er så lavfrekvent at vi ikke hørte den når vi satte oss i sofaen. 
Det kommer også litt ulyder fra Blu-ray drevet med en gang platen snurres igang, men i bruk opplever vi heller ikke det som noe problem. 

Men hva med nettfunksjonenene? 

Da vi prøvde forgjengeren Samsung BD-C8200 i fjor, irriterte vår anmelder seg over at Internet@TV-funksjonen fungerte svært dårlig, og at det var vanskelig å streame innhold fra PC-en til spilleren. 

Løpende softwareoppdateringer fra Samsung har heldigvis bedret dette, så her gjelder det å laste ned siste versjon: 

Nettfunksjonene virket nå langt bedre; i praksis går det både raskere og uten at du blir avbrutt av stadige feilmeldinger. 
En ulempe gjenstår imidlertid, og det er at det er tungvint å skrive inn tekst via den vanlige fjernkontrollen. 
På dette punktet hadde det vært fristende å bruke Samsungs iPhone-App, fordi du da kan bruke mobilens tastatur. 

Men dessverre: 
Den fungerer kun mot TV-modellene til Samsung, og ikke mot denne spilleren. 
Her er det lov å håpe at en dedikert avspiller-app er på vei. 

Laster du ned Samsungs PC Share Manager kan du også streame video, bilder og musikk til spilleren fra datamaskinen din. 
Etter mye om og men fikk vi det til også, men på dette punktet har Samsung fortsatt et stykke igjen når det gjelder brukervennlighet. 
Problemet vårt var at PC-en ikke oppdaget spilleren, men trikset er heldigvis enkelt: 
Følg manualen til punkt til prikke, og etter at du har stilt inn spilleren og TV-en korrekt, bør de begge restartes. 

Glimrende formatstøtte 

Har du mange filmer lagret på PC-en bør du heller gå via en USB-penn. 
Her er det bare å dytte inn minnepennen, og du får full oversikt over innholdet i skjermmenyen. 

Formatstøtten til Samsung er forøvrig meget bra - her er det faktisk kun LG som er på samme nivå. 

Følgende formater ble støttet uten problemer: Divx HD1080p, MKV (H264 i 1080p, 720p og 576p), Motion JPEG720p, Xvid 720p, MPEG1 &2 576p, MPEG TS 1080p, og Vob MPEG 576p. 

Spilleren takler også srt. 
undertekster om du er opptatt av det, og de eneste formatene vi hadde problemer med var wmv-formatene. 

Film og serie-fanatiker? 
Sjekk prisen. 
Det lønner seg ikke alltid å kjøpe samleboksene 

Konklusjon 

Hvis du fortsatt mangler en Blu-ray spiller, og i tillegg får TV-signalene dine via et kabelTV-nett eller fra RiksTV, ja da bør denne stå høyt på ønskelista. 

Den fungerer godt, og har fine og brukervennlige menyer som også gjør den brukbar for hele familien. 

Det er også godt å se at barnesykdommene vi irriterte oss over på forgjengeren når det gjaldt nettfunksjonalitet og Internet@TV-funksjonen nå ser ut til å være et tilbakelagt stadium. 
(PS: 
Har du forgjengeren bør du definitivt laste ned siste software-oppdatering!) 

Samsung BD-C8900 500GB 
