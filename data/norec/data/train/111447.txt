Vidar Johnsen & Peter Nordberg:«I ild og vatten» 

Columbia/ Sony 

Svensk norsk viseduo med trivelig voksenpop. 

Duoen Vidar Johnsen og Peter Nordberg er ute med sin tredje plate. 
De overrasker og provoserer ikke, men presenterer ei plate etter samme oppskrift som tidligere: en blanding av visepop som først og fremst henvender seg til godt voksne. 
Albumet består av flere iørefallende sanger det er lett å nynne med på. 
De har selv laget de fleste sangene og tekstene på albumet. 

De to artistene utfyller hverandre godt der de stort sett synger sammen på haugalandsk og svensk. 
Stemmene står bra til hverandre og sangene har oftest tekstene i sentrum. 
Duoen har hatt større suksess her i landet enn i Sverige. 
Kanskje det er med håp om svensk oppmerksomhet syv av de elleve sangene også har svenske titler på omslaget. 
På «Om du vil ha meg» høres de litt Vamp-aktige ut, uten at de to prøver på noen Vamp-kopi. 
«Den morgenen» var en hyppig radiogjest fra forrige album. 
Det samme blir kanskje den hyggelige «Skogens sønn» fra «I ild og vatten». 
Den har kvaliteter til det. 

Leke bare venner, Skogens sønn og Sleppa taket. 
