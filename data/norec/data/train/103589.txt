Denzel i fella
Regi: 
Carl Franklin. 
Med: 
Denzel Washington, Eva Mendes, Sanaa Lathan, Dean Cain, John Billingsley. 
Am. thriller. 
15 år. 

Effektiv thriller med pikant vri som skjemmes av litt for mange logiske brister. 

Denzel Washington går i fella så det holder. 
Lurt opp i stry av vakker dame. 
Som en noe laidback politisjef i en søvnig liten by i Florida lar han seg forføre av en vakker kvinne og hennes tilsynelatende triste historie. 
Han «låner» til og med av politiets pengeskap for å hjelpe damen. 
Så går alt galt. 

Uten å røpe plottet kan det nevnes av vår venn Denzel skjønner at han raskt kan mistenkes for mordbrann. 
I tillegg må han samarbeide med sin fraseparerte kone, en vakker Eva Mendes som sjefetterforsker. 
Resultatet er at han hele tiden må ligge ett skritt foran i etterforskningen han selv er en del av. 

Denne biten er fiks med underholdende spenning. 
Tonen er sensuell og lett munter. 
Men historien har en del logiske brister som blir påfallende dumme og trekker ned en ellers effektiv thriller. 
