Real startpakke for folk som ikke visste de likte denne typen musikk
Fullt trøkk fra Jonas Fjelds samarbeidspartnere. 

ALBUM: 
Dette liveopptaket er på to spor nær hentet fra en klubbkonsert i Nord-Carolina. 

Bluegrassbandet Chatham County Line, kjent i Norge for sitt samarbeid med Jonas Fjeld, gir jernet i Fletcher Opera House i Raleigh og spiller låter fra alle sine tidligere fem album, utgitt i perioden 2003—2010 (i tillegg til to album med Fjeld). 

Sterk sceneutstråling 

På kjøpet følger en DVD som dokumenterer bandets sterke utstråling på scenen. 

Gruppa ligger dypt i bluegrass-tradisjonen og driver ingen eksperimentelle forsøk på å gjøre den moderne. 

Tradisjonelle virkemidler 

Virkemidlene er akustiske fra ende til annen; bass, banjo, gitar, fele, ingen trommer, litt nasal tone i vokalen. 

Fullt trøkk, en real startpakke for folk som ikke visste at de likte denne typen musikk. 
