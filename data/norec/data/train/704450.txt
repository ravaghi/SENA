Tre søsken fra London
Kitty, Daisy og Lewis er tre søsken med Durham til etternavn. 
De begynte å spille sammen i London i 2000 og har en fanbase bestående av alt fra Chris Martin til David Lynch og Dustin Hoffman. 

At avdøde Amy Winehouse også likte dem, er ikke så merkelig. 
Dette er retrorock med soulgroove og sterk kvinnevokal. 

I tillegg utforsker bror Lewis andre stilarter. 
Han synger på singlen "Baby bye bye" og forsvarer Camden mot utbyggere på "Developers disease". 

Trioen er bedre når de går ned i den mørke kjelleren, enn når de danser i stua. 
Den gamle Clash-gitaristen Mick Jones har mønstret på som produsent, i tillegg til å spille på "Feeling of wonder". 

En plate det er trivelig å høre på, og den tar fortidens musikk på alvor. 

Beste spor: 
"Whenever you see me", "No action", "Whiskey". 
