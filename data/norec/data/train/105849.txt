Petter - «En räddare i nöden»
Petter Askergren åpner hjertet sitt - og det er en fryd å høre på. 

Sveriges største hip hop-artist viser nå muskler på alle måter, og benytter sitt syvende album til å dele tekster om det som har guidet ham i livet, og, selvsagt - det som har gjort vondt. 
Et modent album, med færre biler, damer og uptempolåter, og med Petters følelser som tematikk. 

I tillegg får vi mer variasjon i lydbildet - fra den funky «Älskar din stil» med Timbuktu, den nesten slitsomt nydelige balladen «Längesen» med Veronica Maggio, og den kameratslige hip hop-hyllesten til hans venn Dj Sleepy - «U & Me». 

En gjennomarbeidet, variert og behagelig hip hop-plate, som beviser at det klisjéfylte jeg-har-blitt-voksen-albumet kan funke særdeles bra. 

BESTE LÅT: 
«U & Me» 

SILJE LARSEN BORGAN 
