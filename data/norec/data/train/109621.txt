Kelly Clarkson:«All I Ever Wanted» 

(RCA / SonyBMG) 

Lyden av noe som absolutt ingen trenger. 

26 år gamle Kelly Clarkson var USAs første Idol-vinner i 2002 (men måtte gi tapt for Kurt Nilsen i World Idol!), og som kjent kan det være nok til å skaffe seg en karriere. 
Dette er hennes fjerde album med klin lik oppskrift; et velpolert liksomhissig uttrykk der låtene sklir over i hverandre uten sårt tiltrengte skillevegger. 
Clarkson fikk tidlig i karrieren hjelp fra Avril Lavigne, og dette bærer hun litt for sterkt preg av. 
Lavigne hadde iallfall en personlighet på godt og vondt - akkurat den er det vanskelig å få øye på hos Kelly Clarkson. 

ANBEFALTE KJØP: 
«I Do Not Hook Up» og «If I Can't Have You». 
