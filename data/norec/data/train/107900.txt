The Beautiful South:«Golddiggas, Headnodders & Pholk Songs» 

(Sony Music) 

En like original som velspilt plate. 

The Beautiful South har med årene blitt et kvalitetsbegrep i seg selv innen britisk pop. 
Denne gangen har de grepet fatt i låter som har betydd et eller annet spesielt for dem og gitt disse sangene den særegne, lette og iørefallende Beautiful South-sounden. 

Sistnevnte blir da også platens røde tråd, for låtutvalget er mildt sagt mangslungent; Fra John Travolta og Olivia Newton-Johns «You're The One That I Want» via Electric Light Orchestras «Livin' Thing» til Blue Oyster Cults «Don' Fear The Reaper» og Ramones' «Blitzkrieg Bop»! 
Det er et kunststykke å binde disse sangene sammen til en helhet, men The Beautiful South klarer det utmerket! 
