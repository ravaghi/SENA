Eldbjørg Raknes «From Frozen Feet Heat Came»
MY Records/Musikklosen 

Total vokalimprovisasjon 

Eldbjørg Raknes har alliert seg med to spennende medmusikanter i sitt nye improprosjekt: gitaristen og støymakeren Stian Westerhus kjent fra blant annet Puma og saksofonisten Eirik Hegdal som blant annet har bemerket seg gjennom flere samarbeidsprosjekter med Trondheim Jazzorkester. 
Raknes, som har tonsatt mange tekster av anerkjente lyrikere, gir seg her hen til total vokalimprovisasjon, gjerne på imaginære språk eller i lydlig oppløsning av språkets elementer. 

Gjennomgående er det en opplevelse av linearitet, tonalitet og groove, noe rocka og ekspressivt, som i «Like Lighter» og «Heat Came,» men her er også åpne, ettertenksomme forløp som «From Frozen Feet» og «Closer.» 
Her er tre musikere som kommuniserer godt med hverandre, i et variert og inviterende uttrykk. 

CARL PETTER OPSAHL 
