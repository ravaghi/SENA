Live «Songs From Black Mountain»
(Epic/Sony BMG) 

Pent og pyntelig. 

Live er trofaste millionselgere på det amerikanske markedet og har med årene også fått en trofast tilhengerskare i Norge. 
Det kan forstås, all den tid Ed Kowalczyk og hans venner serverer melodiøs og lettfattelig poprock som aldri har skremt noen. 
I så måte har vi strengt tatt hørt denne platen før. 
Alt er veldig pent og veldig pyntelig - aldri direkte dårlig, men sjelden spennende. 
Kun på en låt som «Show» klarer Live å skape en ekstra nerve som gir denne platen en ekstra dimensjon. 

Men det skjer - jeg hadde nær sagt som vanlig - altfor sjelden. 
