Sammensatt lyd og fire vokalister
Archive er et London-band som har hatt større suksess andre steder enn i sitt hjemlige England. 

Darius Keeler og Danny Griffiths har hengt med siden 1993, mens andre har kommet og gått. 
Denne gang har de med seg fire vokalister de har brukt før, noe som gjør at de kaller dette mer for et kollektiv enn for et band. 

Musikken er som alltid sammensatt; fra dubstep-innslaget i åpningen "Feel it" via soul midtveis med "Half built houses" til den progpregede avslutningen "Ladders". 

Tekstene spenner fra kjærlighet i "Black and blue" til mer politiske "Kid corner", inspirert av en avisartikkel om et sted i USA der du kan kjøpe våpen til unger. 
Mer variert enn godt er, men med fine enkeltbiter. 

Beste spor: 
"Feel it", "End of out days". 
