Absurd komedie
Regi: 
Lars von Trier. 
Genre: 
Komedie. 
Dansk. 
For alle. 

STJERNER: 
Jens Albinus, Peter Gantzler, Fridrik Thor Fridriksson, Sofie Gråbøl, Iben Hjejle. 

HANDLING: 
En eier av et IT-firma har løyet på firmaet en «direktør for det hele» som kun eksisterer i navnet. 
Når han vil selge selskapet, hyrer han inn en skuespillere til å påta seg rollen som direktør. 
Både kjøper, og ikke minst de ansatte, skal lures. 
Det utvikler seg naturlig nok til forviklinger og komiske misforståelser, slik det seg hør og bør i en komedie. 

DOMMEN: 
Selv en buskiskomedie, en såpeopera eller en farse får særegen vri når Lars von Trier står for regien. 
Her serverer han en absurd satirisk filmlek, og koketterer selv ved gjentatt poengtering av det flyktige i denne komedien. 
På sitt beste minner den om noen av de frydefullt humoristiske eskapadene fra «Riket», selv om dette er en langt mer forgjengelig filmlek. 

Hva vil så den genierklærte danske si oss denne gang? 
Han harselerer med skuespilleri i dets ulike sjatteringer, det være seg skuespilleren selv, eller de roller «vanlige» mennesker påtar seg, særdeles i arbeidssammenhenger. 
Han sparker muntert til kultursnobberi, dogmefilmer og bedriftskultur. 

En små-paranoid arbeidsskokk ledes av en omsorgsfull luring som sammen med «direktøren for det hele» (den noe forvirrede skuespilleren) manøvrer dette drama gjennom flere spill-i-spillet lag. 
Et velopplagt skuespillerensemble er med på von Triers lek; en miks av absurd teater og folkekomedie, som flyter litt i letteste laget. 
