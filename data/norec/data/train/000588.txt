Skylanders:Spyro's Adventures 

Minianmeldelse: 
Moro for barna, dyrt for foreldrene. 

Dragen Spyro er en velkjent spillhelt for mange unge som har vokst opp med Playstation sine konsoller de siste ti åra. 

Skylanders: 
Spyro's Adventures er første spill ut i en spin-off-serie som introduserer den lilla dragen til alle populære spillplattformer. 

Fokuset er fortsatt på barn opp til 10 år, og det er en barnevennelig spillopplevelse med norske stemmer. 

Du er portalens vokter 

Den som spiller er en viktig brikke av fortellingen, ikke bare ved å styre figurene inne i spillet - men ved å være 'portalens vokter'. 
Med i spillesken følger det tre forskjellige plastfigurer, som aktiverer tre tilsvarende spillfigurer inne i spillet. 

Selve portalen, en plastdings som kobles til spillkonsollen via USB-ledning, registerer hvilken av figurene som står oppå - og bytter figuren som styrer styrer. 

Møter du en hindring som krever en figur med vannegenskaper, er det bare å bytte plastfiguren på portalen. 
På denne måten åpnes det for at du kan løse de mange små oppgavene i spillet på forskjellige måter. 

Stort sett må du løse en rekke små oppgaver, før du redder forskjellige innbyggere i den fantasifulle verdenen. 
Det er hele tiden klart at det er 'portalens vokter' (altså deg) som er kommet for å være dagens helt. 

I pakken følger det med tre figurer, og det er selvsagt mulig å kjøpe flere i leketøysforetninger. 
Opptil 32 forskjellige figurer er tilgjengelige, alle med unike egenskaper. 

Skylanders: 
Spyro's Adventure er et barnevennlig spill, og passer barnefamilier som likte LEGO-spillene. 
Har du ikke barn under 12 år, kan du trygt styre langt unna. 

Bra: 
Mange unike egenskaper og morsomt å spille sammmen, inkluderer den som spiller inn i historien. 
Enkelt å spille i samarbeidsmodus. 
Diablo-light med mye å oppdage, og mye å samle. 

Dårlig: 
Kampsystemet blir raskt kjedelig, det er lite variasjon i både utfordringer og brettdesign. 
Den endelige kostnaden for spillet kan bli ganske høy ettersom det er mulig å kjøpe flere små figurer i lekebutikken til bruk på portalen som følger med. 

(kommentarfeltet finner du under reklametraileren til spillet, som av en eller annen grunn bruker musikk fra AC/DC - uten at det har noe med spillet å gjøre forøvrig) 

Spillet er testet på Xbox 360. 
