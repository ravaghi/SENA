The Grand «The Grand»
GENRE: ROCK/Grand Recordings/Sonet 

Brødrene Henrik og Amund Maarud kan så definitivt mer enn sin blues. 
Dette prosjektet er riktignok basert i rockens bluesrøtter, men uttrykket er et buldrende destillat av skittenrock i ånden til forbilder som Cream og Led Zeppelin til kontemporære helter som White Stripes og Wolfmother. 
Det er Amund Maaruds iltre gitar som bærer lydbildet fremover - et uskarpt lydbilde som skaper de perfekte rivekantene rundt et knippe hyperenergiske og suggererende låter med mer enn nok av meloditeft til at The Grand fremstår som noe mer enn bare et adrenalindrevet band og som gjør dem til en storartet opplevelse også live. 
«The Grand» er en av norsk rocks ypperste debuter hittil i år. 
ANBEFALT KJØP: 
«Freeloader», «Go Wave It In The Street», «Remedy» og «Lust To Win». 
