Plateanmeldelse:Thom Hell - «Six» 

For mye føleri. 

ALBUM: POP Thom Hell «Six» (VME) Trivelige Thom Helland har aldri vært redd for de store følelsene. 
Sørlendingens sjette er et fullverdig utviklet «Nilsson Schmilsson»-kompleks, utøvd i komplisert kammerpop og minisymfonier. 
Det bredere lydbildet er fint, følsomt og overdådig dandert av doble gitarsoloer. 

Best er han som oppstemt og fintrimmet popmaskin. 
Resten plages av for mange longører som prøver for mye å være noe annerledes. 

Verre: 
Et knippe overlappende ballader. 
Som ender i en fryktelig, patostung versjon av «Dirty Dancing»-kliningsen «She's Like The Wind» sammen med «norgesvenninnen» Lissie. 

Slikt skulle ikke vært lov. 

BESTE LÅT: 
«See Through You» 

TOR MARTIN BØE 
