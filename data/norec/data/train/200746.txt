LG 42LD450
Den billigste LG-modellen havner på jumboplass i denne runden. 

Pris: 4.490 Når du får en 42-tommers TV til en så god pris er det nesten ikke lov å klage, men med dagens lave prisnivå er konkurransen hard også her. 

Pluss 

Du får den samme bildemenyen som på de dyrere LG-modellene, og det trekker definitivt opp. 
Her må du nemlig stille litt mer på bildet for å bli fornøyd. 

Sortnivået er ok, men også her ser vi tydelig at detaljer forsvinner i mørke partier. 
Til denne prisen er det dog fint lite å syte over, god bildehandling koster penger folkens... 

Også denne TV-en har innebygget kortplass på baksiden, og RiksTV fungerer også her. 

Minus 

I likhet med Samsungen er også dette en 50Hz modell uten bevegelseskompensasjon. 
Det ser vi også på resultatet: 

Det er konsekvent litt mer bakgrunnsstøy i bildet enn på de dyrere modellene i testen. 
Du får også tydelig hakking på rulletekster, og ved store og små panoreringer i bildet. 

To HDMI-innganger er også litt knapt idag, og USB-inngangen takler kun musikk og bilder. 

Konklusjon 

Prisen er det lite å si på, men noen TV for de store opplevelsene er det ikke. 

Jeg anbefaler på det sterkeste at du betaler litt mer og kjøper en 100Hz-modell, men hvis du er RiksTV-kunde på budsjett er altså dette et bedre valg enn Samsungs billigmodell. 

LG 42LD450N 

Stor takk til MPX for lån av test-TVer 
