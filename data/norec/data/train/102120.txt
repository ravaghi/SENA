Plateanmeldelse:Hanne Krogh - «Ikke gi deg, jente!» 

Kroghs kvinnemanifest. 

ALBUM: 
VISER Hanne Krogh «Ikke gi deg, jente!» 
(Hanne Krogh Productions) Et album utelukkende om kvinnestyrke gjennom århundrene er i sannhet et ambisiøst prosjekt og Hanne Krogh fortjener ros for sine gode intensjoner. 
Likevel er det par viktige ting som skurrer. 

Hyllestene til enkeltkvinner preges i for stor grad av slagordtekster som i tillegg mangler den musikalske friskheten som personlighetene deres åpenbart har hatt - uttrykket biter rett og slett ikke, noe Kroghs sedvanlige stemmeynde heller ikke gjør i denne sammenhengen. 

Da er de mer generelle hyllestene mer vellykket, det er der platen får sin sårt tiltrengte ekstradimensjon. 
Da kommer også kjærligheten og ydmykheten som Hanne Krogh har overfor sine medsøstre opp gjennom tidene godt nok frem. 

BESTE LÅT: 
«Sunniva» 
