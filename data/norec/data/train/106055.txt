Sentimental
DVD-anmeldelse 

Regi: 
Karey Kirkpatrick Med: 
Eddie Murphy, Yara Shahidi, Thomas Haden Church «Han var ikke alltid slik», leser den ytterst bedårende jentungen Shahidi i begynnelsen av denne sentimentale familiefilmen. 
«En gang i tiden var han en konge». 
Hun snakker om Eddie Murphys rollefigur, en vellykket finansrådgiver og elendig fraskilt pappa, men kunne like godt ha snakket om Murphy selv. 
Syv år gamle Shahihi (som også er svært kul på kommentarsporet) og gode birolleskuespillere redder denne filmen for den tidligere «kongen», som nå er redusert til å skjære grimaser. 
Men heller dette enn de siste «komediene» hans. 
MORTEN STÅLE NILSEN 
