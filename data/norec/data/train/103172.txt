Christer Sjögren, «Kramgoa låtar 2011»
Nei, det dreier seg ikke om «Kramgoa låtar volum 2011». 

Fullt så mange plater har ikke den tidligere Vikingarna-vokalisten Christer Sjögren vært involvert i. 
Det bare virker slik. 

Sjögrens mahognibaryton har en absolutt ro ved seg som - i de dempede sangene, og ikke minst i Roy Orbison-tolkningen «Blue Bayou» - unektelig er behagelig. 
Som hadde han arvet de varme tøflene til Jim Reeves. 
Eller Bjøro Håland. 

Men han evner ikke å gi så mye liv til de mer «saxparty»-aktige, synthmarinerte opptemposangene. 
Og huff for en feilslått versjon av Bowies «Life On Mars». 
Snakker om vokalist helt ute av kontakt med teksten han synger. 

BESTE LÅT: 
«A Violin That Never Has Been Played» MORTEN STÅLE NILSEN 
