Einstürzende Neubauten:«Perpetuum Mobile» 

(Mute Records/Playground) 

Vakkert og dempet fra tyske originaler. 

Oslo-aktuelle Einstürzende Neubauten dukket opp i Berlin på tampen av 1970-tallet. 
Neste år kan bandet, som er blitt en europeisk institusjon, se tilbake på 25 år med høyst original musikk. 

Tiden da Blixa Bargeld - som var fast medlem av Nick Caves The Bad Seeds - terroriserte sitt publikum med avsindig industriell støy er over. 

Einstürzende Neubauten kan fortsatt lage mørke og truende lydbilder, men i dag er grunnstemningen i bandets postindustrielle skrapmetall-symfonier melankolsk, dragende, dempet og foruroligende vakker. 
Uhyre fascinerende - rett og slett. 

ESPEN A. HANSEN 
