Norwegian Wood:Robyn Hitchcock & The Venus Three 

Publikum: 
Ca 2000 

Det blir sjelden en A4-opplevelse når Robyn Hitchcock entrer scenen. 

Eksentrikeren ga Norwegian Wood-publikummet en solid dose med tørrvittig, britisk humor og bisarre meldinger som følge til sin halvt psykedeliske, beatleske gitar-pop foran "hobby-bandet" The Venus Three, hvor R.E.M.s Peter Buck for øvrig spiller gitar - uten at han gjorde all verden av seg i ettermiddag. 
Da var han kun Robyn Hitchcocks side-kick, og ikke mer enn det. 

Det passet uansett godt foran et litt slapt publikum å avslutte med "Goodnight Oslo", som nesten ble tittelen på Jonathan Demmes konsertfilm om Robyn Hitchcock for snart ti år siden. 
Oslo-hyllesten virket ektefølt, men den snaue timen han hadde til rådighet i går var likevel ikke nok til å tenne byens beboere i tilstrekkelig grad. 

STEIN ØSTBØ 
