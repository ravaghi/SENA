Samme blaute stearinlyset
En liten stund ser det ut som om Michelle Williams skal spille en litt enkel og forkommen Marilyn Monroe som blir jaga fram av konstruert beundring. 
Men filmen henfaller til blåsing av britisk støv og tradisjonell candle in the wind-sutring. 

My weekwith Marilyn 

Amerikanskdrama. 
2011. 
1 time, 39 minutter. 
Ukjent aldersgrense. 
Regi: SimonCurtis. 
Med: 
MichelleWilliams, Eddie Redmayne, Kenneth Branagh, Julia Ormond, Emma Watson. 

Dette er en søt oppvekstfilm om en ung engelsk gutt den gangbriter kom i puberteten da de var 23 år. 
Den fregnete løpegutten ble Marilyn Monroesbestevenn i 1956, og det glemte han aldri, så i 1995 skrev han en bok omMarilyn og seg, og i den sto det at Marilyn var usikker, gravid og aldelesfantastisk utstrålende som stjernene over Bethlehem. 

Jo, det ville vært to stjerner hvis en forelska guttgjenfortalte jule-evangeliet. 
Minst to. 

Michelle Williams spiller Marilyn Monroe slik man skal: 
Sårbar, usikker, vaklevoren som en trebeint kommode, uforutsigbart dopa ogsensuelt mumlende som en forkjøla telefonsex-vertinne. 
Williams funker bra, oghun er filmens paradoks. 
Hvis Monroe var verdens mest sexy kvinne og dessutenet naturtalent foran kamera, må Williams være enda mer sexy og enda merintuitiv siden hun kan framstille henne. 

Sannheten er selvsagt at hvis du sjainer opp et veldig kjentfjes og kler på det dyr designerkjole, så vil dama se ut som en legende og folktror de ser en gudinne. 
Skuespillere er små, valkete og kvisete som andre folkog de fiser når de reiser seg fra en karbo-middag. 

Da "My week with Marilyn" startet, trodde jeg i ganskemange minutter at filmen skulle vise et menneske som hadde oppdaget detforferdelige ved at hun ikke fantes. 
Slik julepapir føler seg i januar. 
Hunmøter til innspillingen av Laurence Oliviers "Prinsen og korpiken"med en slags Tiggerprins-sjenanse, som om hun vet at det å være verdens mestsexy kvinne er et uskjønt yrkesvalg. 

Men det går ikke som det burde. 
Engelskmenn gjør det de erbest til — de børster historien som om urydda støv skulle være Tingelings magi,og det er deilig å se på. 
Kenneth Branagh er en sjaber, men imponerendeOlivier, Julia Ormond spiller bitter Vivien Leigh, Judi Dench er Dame Sybil ien nesten parodisk hengiven framstilling av den klassiske overklasse-kvinnensom skjønner alle og er vennlig mot de små. 

Og Eddie Redmayne ser ut som en av Dianas sønner og spillerforfatteren Colin Clark med sympatisk selvbeherskelse, men det var altså hansom sa: 
"Gjør meg en tjeneste, Marilyn. 
Kom på settet i morgen og vis demhvilken storartet skuespiller du er". 
Og så gjorde hun det. 

Ikke tro på legender, ikke tro på forfattere som skriver omegen ungdom, ikke tro på bilder og myter og kvinner som er som blautestearinlys i blåsten. 
Men kos deg med løgnen. 

Følg meg på Twitter: 
@arilabra 
