Kjempegodis for kidsa!
Syltynn handling men maksimal utnyttelse av et fenomen og en sjanger. 
Kjempemoro! 

HANDLER OM: 
Våre venner fra Disney-Channel og DVD er kommet til sitt tredje og siste år. 
Det handler altså ikke bare om å være sammen; denne gangen er det avskjeden, valgene videre i livet og sorgen over at noe er slutt, som preger gjengen. 
Men først skal avslutningen feires med en heidundrende musikal. 

DOM: 
TV- og DVD-formatet er altså tatt til det brede filmlerretet denne gang. 
Med bravur! 
Det er digre scener, fargesprakende kostymer, fengende og egentlig forbausende sammensatt musikkmeny. 
Det er nesten uhyggelig proft gjort, skreddersydd til snill Disney-virkelighet, kommersielt rendyrket i all sin prektige/sexy uskyldghet. 

Man kan, som voksen, være surmaget her. 
Snakke om et hundre prosent markedstilpassing og utstudert produktplassering, flukt fra virkeligheten og glorete livsløgner. 
Man kan. 

Jeg gjør det ikke. 
For blant filmens ytterst velturnerte trekk, er de velkjente hovedrolleinnehaverne med sin avvæpende dyktgihet, sin varm, sin sjarm og - faktisk - meget godt gjennkjennelige menneskelighet. 

Filmens ene, store problem, er at den dypest sett ikke har noe manus. 
Det skjer nesten ingen ting underveis! 
Vi så den «norske» versjonen, med en langt fra imponerende oversettelse. 
Så, så fremt det går: 
Se original-versjonen! 

Men skitt au: 
Kom dere på kino, folkens - i alle fall dere mellom åtte og 13. 
Årets kino-godtepose er åpnet! 
