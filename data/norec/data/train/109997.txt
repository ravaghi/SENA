Mikhael Paskalev på Hovefestivalen:Paskaleverer 

Mikhael Paskalev er en fullkommen musiker, men sparer på kruttet i den første av hans to Hovekonserter. 

KONSERT: 
Mikhael Paskalev¨ STED: 
P3-scenen, Hove PUBLIKUM: ca 1000 

Den beskjedne P3-scenen skues ivrig av et tynt lag av stående tilskuere og en litt mindre ivrig haug av fylte hagestoler. 
Med eksamen fra Macca-skolen LIPA og en Årets Urørt-tittel bak seg, har hipstertrubaduren Paskalev markert seg godt med indiefolkpoppen. 

Det virker ikke som at alle i hagestolmafiaen har fått med seg dette, men blant dem sitter i det minste en kar som holder et skilt hvor det står «#STÆMNING». 

Paskalev viser solo-skills med halvt søte og halvt redneck-aktige «Susie», før bandet (uten Jonas Alaska) akkompagnerer han gjennom høyt og lavt. 

De roligste partiene mangler magien fra den flotte by:Larm-konserten, men hans første pust i munnspillet fremkaller en enorm reaksjon: skrik, tomme hagestoler og et «#STÆMNING»-skilt i luften. 
Radiohitten «I Spy» er enda nydeligere utført live, og «Jive Babe» runder av klimakset. 

Trubaduren med bransjens barskeste bart treffer med den tidløse nerven, men sparer kanskje på kruttet til onsdagens konsert på Hovescenen. 
