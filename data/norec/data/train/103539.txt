Khold «Mørke gravers kammer»
(Candlelight) 

Khold ble startet idet verden gikk inn i et nytt årtusen, og har markert seg som trofaste tradisjonsbærere av det beste innen nittitallets black metal. 

Samtidig søker Khold hele tiden å alminneliggjøre sitt uttrykk for å gjøre det tilgjengelig for enda større lyttergrupper. 
Derfor makter Khold å holde på de mørkeste elementene fra black og doom metal, samtidig som uttrykket er lettere og åpnere enn mange andre band innen genren. 
Ikke minst skyldes dette seige, sement-tunge gitarganger som bringer tankene over til Black Sabbath på låter som «Død», «Kamp» og «Vardøger», og den dagen Khold utnytter dynamikken i eksempelvis «Hevnerske» og tittellåten, vil Norge oppleve enda et black metal-band på hitlistene. 
