Elephant9 with Reine Fiske:«Atlantis» 

Koloss på funkføtter. 

Norges mest atletiske, psykedeliske, mastodontgroovende jazzrock/prog/hardrock trio - vel, ved siden av Motorspycho da - nå også med den svenske gitaristen Reine Fiske (Dungen) med på laget. 
Det låter fremdeles som en av Joe Zawinuls (Weather Report) mest brutale drømmer, eller som Miles Davis anno 1971, tilsatt fett hardrockorgel à la Keith Emerson eller Jon Lord. 

Fiskes tilstedeværelse gjør dem et lite hakk mer melodiøse, enda litt mer brumlebass-funky. 
Selv de improviserte strekkene føles stramme. 
Det er musikk med en voldsomt kinetisk kraft. 
Hele tiden på vei - og hele veien interessant. 

BESTE LÅT: 
«Atlantis» 

MORTEN STÅLE NILSEN 
