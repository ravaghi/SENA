For mange kokker
... for lite søl. 
Det er faktisk lov å forvente seg mer enn dette av et slikt stjernelag. 

Det er langt fra noen nyhet at 30 år gamle Magnus "Cashmere Cat" Høiberg har en teft for å samarbeide med profilerte folk. 
Ed Sheeran, for eksempel; engelskmannen bak det som per nå er tidenes mest strømmede låt, «Shape of You». 
Han har vært med på å skrive Cashmere Cat sin nye singel «Miss You», men det er han ikke alene om. 
Her er er også den dominerende hit-gruppa Major Lazer og smørsanger Tory Lanez med. 

Derfor skulle man tro at en slik elitegruppe av musikere klarer å diske opp noe vettugt sammen. 
Noe annet enn en slik stjernespekket skuffelse. 

❤️ Elsker ❤️ 

Tory Lanez er "Miss You" sitt sterkeste kort. 
Det er ikke hans beste vokalprestasjon, men han oppnår målet her med å synge rent, lengtende og vått. 
At Cashmere Cat skinner bedre gjennom på refrenget enn Major Lazer er også et lite pluss. 

? 
Elsker ikke ? 

Jeg er ikke nødvendigvis overrasket, men når en slik gjeng først samarbeider, er det kjedelig at resultatet er såpass ordinært og daft. 
Introen alene er nok til å bekrefte at dette er generisk hit-møl. 
Jeg føler det er noe jeg har hørt hundre ganger før. 
Vers og refreng er like forutsigbare og uoppfinnsomme. 

"Miss You" er kort forklart altfor trygg og fantasiløs. 
Som om det er for mange sterke personligheter her, men ingen tør eller gidder å breie seg, eller engang prøve å gjøre en innsats... 
Leit er det, når hver enkelt person involvert har lagd musikk som utvilsomt har mer for seg enn dette. 
