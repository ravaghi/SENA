Plateanmeldelse:Ulver - «MESSE I.X-VI.X» 

Ulvertid. 

Selv om utgangspunktet er bestillingsverket fra Tromsø Kulturhus i fjor, er dette på ingen måte en liveplate. 
Etter måneders etterarbeid har mørkelektronikernes tiende blitt en glødende hybrid av studio og scene. 

Fra åpningssporet med tittel fra en nyhetsmelding fra Midtøsten uten håp av februar i år, til det ender dypdystert i fremtidsfrykt i de mørkeste av Tromsø Kammerorkesters kulører. 

Musikalsk mer modernistisk og spirituelt minimalistisk enn Pärt og Górecki til sammen. 
Gripende, sørgmodig, og nærgående bibelsk uten å bli religiøst. 

Og umulig å beskrive riktig. 
Veldig Ulversk, altså. 

BESTE LÅT: 
«As Syrians pour in, Lebanon grapples with ghosts of a bloody past» 
