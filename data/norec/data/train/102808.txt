Cir.Cuz: 
«Alt i sin tid» 

(Cosmos) 

Karpe og Kriss på lavkarbo. 

Mats Melbye (22) og Thomas Pedersen (19) har hatt litt av et år. 
Stor hit og opptreden på VG-listeshowet med den snertne singelen «Radio». 
Gedigent Twitter-tramp i klaveret 22. juli og en skrekkelig oppfølgersingel med «Diva». 
Debutalbumet plasserer seg således et sted midt imellom de nevnte ytterpunktene. 
En del Karpe Diem ultralight, noe Erik og Kriss på diett, partysvenske klubbrytmer, hip hop på sitt kritthviteste - samt ett og annet sjarmerende, gitardrevet popøyeblikk. 

Det er hits for kids, dette, og bare unntaksvis noe å hisse seg opp over. 
Nevnte «Radio» og «Interessert» hinter om at Cir. 
Cuz kan bli et slags hip hop'ens postgirobygg i skyggen av de åpenbare forbildene. 
Hvilket vil si: 
Vel så populære, men mindre relevante. 

BESTE LÅT: 
«Interessert» 
