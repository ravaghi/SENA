Harald Thune:«Johnny Cash Special» 

(Real Deal / Bare Bra Musikk) 

Upretensiøst og i dyp kjærlighet til mannen i svart. 

12. september 2003 vil alltid være en merkedag for en av norsk musikks underdogs gjennom en årrekke, Harald Thune. 
Da døde nemlig Johnny Cash, og siden den gang har Thune - en av landets flotteste country-stemmer - syslet med tankene om å gi ut sin helt egen Cash-hyllest. 
Nå er den her, og lykkeligvis har Thune og hans musikervenner tatt for seg både mannens egne sanger og låter som er relatert til Johnny Cash (U2s «One», Depeche Modes «Personal Jesus»). 
En herlig samling Cash-covere, utført med kløkt, innsikt og respekt for en av de største. 
