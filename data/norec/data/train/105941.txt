80-tallssjarmør
Skal du bare se én romantisk komedie i år kan du like gjerne se denne: 
En søt, men aldri klissete liten sjarmør om sommeren man fylte 22, fra åttitallets Pittsburgh. 
Kristen Stewart («Twilight») får endelig vise mer enn det mutte emo-ansiktet sitt og selv om historien om sen sexdebut innbyr til vulgære gags holder filmen seg innenfor hele veien. 
Bonusmoro for de av dere som kranglet høylytt om Hüsker Dü eller Replacements var det beste bandet fra Minneapolis i 1987. 
ØYSTEIN DAVID JOHANSEN 
