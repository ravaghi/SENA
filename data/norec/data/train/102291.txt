Publikum står til terningkast seks.
Omsider, etter lang ventetid og den sedvanlige nedtellingen på videoskjermene: 
Biebers ultrabombastiske åpning. 
Klokken 22.00 er lovlig sen konsertstart i dette alderssegmentet, selv i det «liberale» Nederland. 
58.000 armer og 29.000 glowsticks og mobiltelefoner i været, fyrverkeri ut langs scenetungen; bølgende skrik. 
Den gyldne guttungen, iført englevinger, kommer flyvende. 
Musikken så godt som drukner i ekstasen fra publikum. 
Låten er bare et drønn, langt der borte. 
Men det er ikke viktig. 
Bieber klarer seg helt fint. 
