The Royal Highness:«La Mancha» 

(Toothfairy / Musikkoperatørene) 

Ujevn dansk-norsk stoner-royaliteter. 

I The Royal Highness finner du blant annet Fridtjov Nilsen fra salige Span på gitar, men du finner også en vokalist 
- Dennis Kasten - med et litt for stort Chris Cornell-kompleks. 
Skrikevokalen funker faktisk effektivt i platens første Soundgarden-kopierende halvdel, men når Royal Highness slår inn på den støvete stoner-highwayen midtveis mister energien paradoksalt nok fremdrift. 
Årsaken er enkel; så lenge låtene ikke holder samme standard hele veien, klarer heller ikke lytterne å beholde fokus. 

Om det for øvrig er norske Maria Mena som bidrar med vokal på platas traurigste spor, «What Will Show?», er det i så fall ikke godt å høre. 

Likevel ligger det et tidvis trøkk i ryggen på dette bandet som tilsier at en live-opplevelse med The Royal Highness så absolutt kan være verdt å bruke en festkveld på. 

ANBEFALTE KJØP: 
«Call Me A Winner», «Just {lsquo}Oh'» og «Yours To Keep». 
