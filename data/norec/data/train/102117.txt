Plateanmeldelse:Megadeth - «Super Collider» 

Hva skjedde her da? 

ALBUM: 
HARD ROCK Megadeth «Super Collider» (Universal Music) For to år siden trådte David Ellefson inn i rekka ved siden av Dave Mustaine igjen etter ti år i kulden, noe som førte til et revitalisert Megadeth på «Thirteen». 
Nå tar de imidlertid et par skritt tilbake igjen. 

Megadeth virker nesten trette, både i riffing og i Mustaines vokal, og «Super Collider» svekkes betydelig av at thrash-legendene nå har blitt så gamle at de enten vil bli spilt mer på radio eller snuser på å danne bluesband på sine eldre dager. 

Trashen er iallfall borte - metal'en også, egentlig. 
Låtene er svake. 
Tilbake står et tradisjonelt hard rockband som tidvis aspirerer til å bli et ukult ZZ Top. 

Egentlig vet jeg ikke helt hva jeg forventet av «Thirteen»s oppfølger, men det var iallfall ikke dette. 

BESTE LÅT: 
«Burn» 
