Kumoro for de minste
Snill og enkel barnemoro fra den svenske landsbygda. 

NORSKE STEMMER: 
Wenche Myhre, Øyvind Borgemoen Lyse 

HANDLER OM: 
Kua Mamma 
Mø er ikke som andre kuer, hun søker spenning overalt, og kan både synge og danse. 
Da hun møter kråka håper hun at hun har fått en venn for livet, men den bitre og venneløse fuglen vil egentlig ikke være venner med en ku. 

DOM: 
Filmen er basert på de populære svenske barnebøkene om kua, skapt av Thomas og Jujja Wieslander, og tegnet av Sven Nordqvist (Gubben og Katten). 
Filmversjonen serverer de aller minste en svært lettfattelig og snill historie om vennskap, lojalitet og litt rydding. 
Konfliktene er få og løses kjapt, men de to hovedkarakterene har nok av særegenheter til å gripe de yngste kinogjengernes interesse. 
Animasjonen er fargesterk og varm, men nok litt for enkel til å unngå å kjede de litt eldre barna. 

Den norske dubbingen har god flyt og er uten pinlige direkteoversettelser man ofte ser i amerikanske filmer i samme genre. 
Wenche Myhres behagelige og milde ku kontrasteres fint mot Øyvind Borgemoen Lyses livstrøtte og såre kråke. 
Som en kinodebut for smårollingen kan «Mamma Mø og kråka» varmt anbefales, andre vil nok kvele en del gjesp underveis. 
