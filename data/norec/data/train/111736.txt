Whitney Houston - «I Look To You»
Velkommen tilbake! 

Spørsmålene var mange. 
Ville det lyde som et pinlig, desperat forsøk på å henge med for å tjene penger, eller bli et kjærkomment gjensyn? 
En fallen eller modnet stjerne? 
Med seg har hun blant andre R. Kelly, Akon, Stargate og Swizz Beats, og til sammen har dette blitt et mer enn bare hyggelig gjensyn. 

Stemmen er preget av et hardt liv, men fortsatt upåklagelig. 
Og jeg konstaterer med glede at Whitney lyder som en modnet stjerne, ikke en desperat en. 
Akon imponerer meg for første gang, med sin «Like I Never Left», som er en fengende R&B-låt, pluss balladen «I Got You». 
Her er låter du kan danse til, men også alvorstunge typiske Whitney-ballader. 
Det låter gjennomgående proft, som seg hør og bør - men også forutsigbart. 
Diskosingelen «Million Dollar Bill» er ikke blant de beste låtene. 

«I Look To You» er sporet som ligger nærmest gode, gamle Whitney, i tillegg til dramatiske «I Didn't Know My Own Strength». 
Whitney tålte steken, og er fortsatt med på leken. 

ANBEFALTE KJØP: 
«I Look To You», «Like I Never Left», «I Got You», «Worth It» 

SILJE LARSEN BORGAN 
