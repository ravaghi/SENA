Den kinesiske tur
Regi: 
Yang Chang. 
Genre: 
Sort komedie. 
Kina/Hong Kong. 
Fra 7 år. 

«Roadmovie» med lik i lasten. 

DOM: 
Dette er en slik film som, hadde den vært vestlig, ville blitt kalt «Jim Jarmusch-aktig». 
Bittersøt sort komedie som bare unntaksvis tipper over i et kokette, og som først helt mot slutten bærer preg av å være del av en slags «kulturimperialistisk» offensiv i forkant av OL i Beijing i 2008. 
Før den tid bli det avslørt at det finnes så vel fyll som slemme folk i «folkerepublikken». 
Stort sett er dette imidlertid veldig sjarmerende, hjertevarme greier. 
Spesielt, vil jeg tro, for akademiker- og kunstnertyper som legger sin prestisje i å le av ting som er «pussige» og litt ubehjelpelige, liksom. 
MORTEN STÅLE NILSEN 
