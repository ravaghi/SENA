Test av Peugeot 508 RXH:Mer luksusfølelse 

Følelsen av luksus er sterkere både når du ser på nye Peugeot 508 RXH og når du sitter inn i den meget velutstyrte bilen. 
Dessverre blir det litt med følelsen. 

Den ser langt bedre ut utvendig enn sin tyske konkurrent som ikke har endret seg nevneverdig på flere år. 
Sittekomforten er upåklagelig og rundt førerplassen oser det av klasse og stil. 

Det er når du kobler inn EMG-girkassen og begynner å kjøre at minusene gjør seg gjeldende. 

Pent på papiret 

For selv om den elektronisk styrte manuelle girkassen i bilen er blitt merkbart bedre enn i tidligere varianter, blir du dratt frem og tilbake i bilen for eksempel ved kraftig akselerasjon. 

En elektromotor på 37 hestekrefter driver bakhjulene mens en vanlig dieselmotor på 163 hestekrefter hjelper forhjulene. 

Dette gir et på papiret veldig pent forbruk men også på vanlig landeveiskjøring målte VG og NAF 0,53 liter per mil mot 0,59 liter på VW Passat Alltrack. 

Dette er hvis du bruker kjøremodusen auto. 

Stiller du derimot inn kjøremoduset i sport skjer girskiftene raskere og langt mer behagelig. 
Da mister du imidlertid hele drivstoffordelen rimelig raskt. 

Samtidig stjeler batteripakken og elektromotoren noe plass i bagasjerommet som ofte er svært viktig i denne klasse familiestasjonvogner. 
Den gjør også at bilen blir mer enn 100 kilo tyngre enn konkurrenten. 

På veien er 508 RXH et greit bekjentskap. 

Kjøreegenskapene i større dumper er mer av det komfortable slaget med en svak duving mens skarpere kanter og slag merkes godt. 

Den ellers godt utrustede bilen trenger ifølge leasingselskapet Autolease xenonlys, oppgradert interiør med skinn eller Alcantra samt metallic lakk for å holde verdifallet lavest mulig. 
Etter kjørte 45000 kilometer eller etter tre år vil markedsprisen da være rundt 60 prosent av nybilprisen. 

Her er våre vuderinger: 

Førermiljø: 
Meget god standard. 
Gode standard seter, grei sikt, mindre støy enn i VW Passat Alltrack. 

Kjøreegenskaper: 
Helt greit. 
Litt dårligere fremkommelighet enn konkurrenten, tyngre, ikke så lett å håndtere. 

Plass: 
Bra plass i baksetet, men langt mindre i bagasjen enn Passat Alltrack. 
Dette er viktig i en stasjonsvogn. 

Miljø: 
Langt bedre enn alle konkurrenter, selv om blandet forbruksmåling viste 0,53 l/mil mot oppgitt forbruk på 0,41 l/mil. 

Sikkerhet: 
Fem av fem stjerner i EuroNCAP. 
Test av standardutgaven vitner om en meget sikker bil 

Å eie: 
Gjennomsnittlig bra på verdifall. 
Årlige driftskostnader de første tre årene ligger litt over snittet i klassen med 4600 kroner ifølge Autolease. 

Pris: 
En kostbar innstegspris på bilen, men du får masse av utstyr på kjøpet. 

Design: 
Pen både utvendig og innvendig. 

LESER DU DENNE SAKEN PÅ MOBILEN? 
HER FINNER DU FLERE BILNYHETER. 

HER ER VG NETTS BILSIDE PÅ FACEBOOK - KLIKK LIKER, OG VI OPPDATERER DEG. 

For under en halv million får du familiestasjonsvognen løftet i understellet og trekk på alle hjul. 
VG og NAF har testet Volkswagen Alltrac og dieselhybriden Peugeot 508 RXH. 
<br><br><a href="http://www.vg.no/bil-og-motor/artikkel.php?artid=10060830">Klikk her for å lese testen av VW Alltrack</a><br><a href="http://www.vg.no/bil-og-motor/artikkel.php?artid=10060828">Klikk her for å lese testen av Peugeot 508 RXH</a> 
