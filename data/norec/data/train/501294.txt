Tatervisepop
Folkelig underholdning av kulturarv 

Bussi er Hilmar Bussi Karlsen Rosenborg, og «Høstdrømmars Natt» er hans siste bidrag til å gjøre omverden oppmerksom på taternes musikkarv. 
Siden han ble født på Nordfjordeid, har Bussi reist mye på kryss og tvers. 

Nå bor han på Gjøvik, men jobber ivrig med å utbre taterkulturen. 
Siste tilskudd er «Høstdrømmars natt». 
Bussi velger en litt annen tilnærming enn kolleger som Elias Akselsen, Laila Yrvum og Henning Gustavsen som er nennsomme med de musikalske virkemidlene. 
Ikke så med Bussi. 
Han tar for seg av popens, dansebandenes og folkrockens verktøykiste, og skaper folkelig underholdning av kulturarven. 

Klassikere som «Mustalainen», «Se min ild» og «Burobengen» får til tider nesten overlesset musikalsk følge. 
Men Bussi klarer å beholde autentisiteten. 
Bussis måte å lage en slags tatervisepop på kan gjerne bli like godt mottatt som de mer puritanske formid-lingene av denne folkemsuikken. 

OLAV GORSETH 

Enig med vår anmelder? 
Si din mening 
