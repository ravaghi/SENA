Forvirret!
Hel-forvirret satire/komedie/drama/thriller fra New Yorks stjernevrimmel. 

HANDLER OM: 
Les er den smått mentalt skadde New York-paparazzien. 
Toby den hjemløse gategutten som lærer «fotofaget» av sin ustabile venn. 
Øyeblikkets popstarlet K`Harma blikkforelsker seg i Toby, hvilket er hans første tegn på fremgang i livet. 
Mens Les forblir i paparazzi-rennesteinen. 
Det går hardt inn på Les... 
DOM: 
Jeg tror dette er en satire på New Yorks stjernetilbedelse, berømmelses-besettelse, mediehysteri og bunnløse falskhet. 
Og rett skal være rett: 
Her finnes tilløp til gode karikaturer, både av folk og fenomener. 
Men mest av alt er det en grunnleggende forvirret film, som kanskje er smart nok. 
Men som ellers mangler humor, sammenheng, innlevelse og struktur. 
Så da blir resultatet magert. 
