Spillanmeldelse:Fengende for hestegale 

«Petz: My Horse Family» er et lite, men godt, substitutt for egen hest. 

Petz-serien er en serie med simuleringsspill for DS, der barna kan velge ut og ta ansvar for sitt eget kjæledyr. 
Denne gangen er det en unghest som skal pleies og trenes. 

Først velger barna seg ut en hest som de kan «adoptere». 
Når de har fått hesten, begynner jobben med å fôre, stelle, kjæle med og trene hesten. 
De må hele tiden se til at hesten får dekket sine behov, samtidig som den får riktig trening i form av dressur og sprang. 
Hvordan de oppdrar den skal ha innvirkning på hvordan hesten blir som voksen, uten at vi merket spesielt forskjell på de ulike hestene vi prøvde. 

Spillet holder god kvalitet og blir sikkert populært blant hestejentene, men det er langt fra originalt. 
Dette er det samme konseptet vi har sett så mange ganger før, og ikke nødvendigvis i forbedret forstand. 
