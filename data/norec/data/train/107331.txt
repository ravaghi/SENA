Post blir pop!
Konsert: 
Robert Post, Sted: 
Vika, Publikum Ca. 1500 

Perfekt timet kommer debutplaten i Norge på mandag. 
Robert Post - egentlig Robert Fylling fra Langevågen utenfor Ålesund - tok til takke med den minste scenen på Øya, men leverte til gjengjeld en avdeling feelgood-pop som varmet i takt med kveldssolen i hovedstaden. 

Visuelt er Post en liten, iltert jobbende Mao-soldat med sin karakteristiske lue og grå jakke, men når vestlendingen begynner å synge, åpenbarer det seg en englelys stemme fra en kropp som også har lært seg kunsten å skrive popsanger like intrikate som de er delikate, også når han skrur gitaren over til grønsj-modus. 

Og med en drager som «Got None» - kanskje tidenes lykkepille av en pop-låt snekret i moderlandet - kan du umulig bli annet enn i godt humør. 

Det var en god, veldig god, kveld på jobben for postmannen i går. 
STEIN ØSTBØ 

Konsert: 
Robert Post 

Sted: 
Vika 

Publikum: 
Ca. 1500 
