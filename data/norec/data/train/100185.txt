Trinacria:«Travel Now Journey Infinitely» 

(Indie) 

En regelrett ubehagelig lytteopplevelse{hellip} 

Trinacria er i realiteten en krysning av Enslaved og støyduoen Fe-Mail (Maja Ratkje og Hild Sofie Tafjord) og baserer seg på en spesialbestilt konsertserie for Rikskonsertene i fjor. 
På denne seksdelte platen går ikke sammensmeltingen av ekstrem-metal og elektronisk støy like smertefritt. 
Snarere lever de to komponentene i det monotont dystre åpningssporet i for stor grad ved siden av hverandre. 
Først i del tre, den gitargalopperende «Make No Mistake», underbygger Fe-Mails elektrostøy den rabiate black metal-vokalen til Grutle på en perfekt måte. 
Resultatet er et unikt spor som fremstår som det reneste soundtracket til helvetes pinsler. 
Samtidig må Trinacria roses for å skape monumental musikk med til dels voldsomme kontraster, selv om doom-følelsen til tider er så knugende at den tenderer mot parodien. 
Samtidig er det faktisk denne dysterheten som gjør «Travel Now Journey Infinitely» både ubehagelig og interessant. 

Anbefalte kjøp: 
«Make No Mistake», «The Silence» og tittellåten. 
