Sex og synkronsvømming
Franske forstadspiker må finne ut av kropp & sjel - i og rundt et svømmebasseng. 

HANDLER OM: 
Sporten for ca-15-jenter i den parisiske forstaden er synkronsvømming. 
Floriane er lagkaptein; vakker og forførende på en alt for voksen måte. 
Marie er tynn og flatbrystet og grunnleggende usikker; desperat i sin forelskelse i Floriane. 
Mens Maries storbygde venninne Anne er like desperat forelsket i kjæresten til Floriane. 
Det er altså forelskelse i samme og motsatt kjønn, brå modning, tilnærming til sex, angst, grusomheter gleder og vennskap dette dreier seg om. 

DOM: 
Filmen virker ærlig og søkende og av og til bitende avslørende. 
I sine vakreste passasjer føler man virkelig med disse jentene og den oppvekst de er nødt til å utholde helt på egen hånd; så å si alle voksne er fraværende i deres liv. 
Ett av problemet er at jentenes innfall og påfunn i all sin hormondrevne surrealisme kanskje avspeiler en virkelighet - men avsporer filmfortellingen. 
For etterhvert mister man litt taket i figurene - og filmen blir rett og slett litt kjedelig etter en times tid. 
