Fläskkvartetten:«Voices Of Eden» 

(Flesh / Universal) 

Kontraststerk plate fra strykende svenske-rockere. 

Fläskkvartetten utvider stadig sin musikalske palett, og her har de dratt inn flere kjente svenske vokalister til å farvelegge melodiøse og overveiende minimalistiske stemninger med en sterk - og god - smak av alternativ pop. 
Kobbelet av gjestevokalistenes forskjellige uttrykk hindrer at «Voices Of Eden» blir statisk, snarere fremstår den både som ettertenksom og annerledes, der kvartettens faste samarbeidspartner, Freddie Wadling, samt Nicolai Dunger, Titiyo, Robyn og Thåström står for de beste vokalbidragene. 

Anbefalte kjøp: 
«Seventh Day», «That Word», «Brigades» og «T.K.K.» 
