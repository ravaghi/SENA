Elitegroup G610
Multicom leverte en bærbar som er satt opp som en komplett Media Center-PC. 
Med den raskeste prosessoren i tillegg var vi spente på denne. 

Fulle spesifikasjoner: 

LES OGSÅ: 

Intel Core Duo T2300 15.4" WXGA / 1280x800 / Glare 1024MB (1 stk / 1 stk ledig) 80GB 5400RPM 8X DVD+-RW Radeon X1400 128MB Intel PRO Wireless 3945ABG 1000 Mbps 4 Expresscard MS / MS Pro / SD / MMC S-video + VGA Windows XP MediaCenter 2005 Norsk OEM 363.0(W) x 281.0(D) x 27.0(H)mm/30.0 mm Vekt: 
3 kg 

Også denne bærbare kom i blank svart utførelse, men designet var svært annerledes en HP. Elitegroup kommer med matte avrundete sider, mens fronten er rett. 

Batteriet stikker litt ut fra baksiden av maskinen, men det er likevel plass til noen kontakter på baksiden. 
Vi finner TV-antennekontakt på den ene siden og 2 USB-porter på den andre siden. 
Tilkoblingene forøvrig sitter på sidene, det er ingen ting kontakter i front. 

Maskinen var satt opp med et svært høyt lydnivå på bipp'e-lydene ved oppstart og alarmer. 
Da batteriet var i ferd med å gå ut under testen ble vi nesten skremt. 
Her var det alarmnivå i klasse med de mest påtrengende røykvarslere... 

Tastaturet har vi et par anmerkinger til, det er plasseringen av Fn-tasten i nederste venstre hjørne. 
Der finner vi vanligvis Ctrl-tasten, noe vi absolutt foretrekker. 
Enter-tasten var også for liten, den dekker bare en rad i høyden, vi foretrekker 2. 
Ellers har er tastaturet utmerket å skrive på. 

Det finnes også en rad med knapper ved hengselet, for direkte oppstart av epost, nettleser osv. 

Skjermen er den samme som på de andre maskinene i denne testrunden. 
1280 x 800, blank og skinnende og med begrenset betraktninvsvinkel. 
Etterslepet er ikke sjenerende. 
Her var skjermen ikke satt opp ClearType aktiv, dermed slapp vi å slå av dette. 

MediaCenter 

Elitegroup G610 er altså utstyrt som fullverdig mediesenter, med innebygd TV-tuner og Media Center fjernkontroll. 
Vi koblet til antennekabelen med den ene av overgangene, kjørte veiviseren og kom i mål på kort tid, med full tilgang til alle kanaler som leveres på vår analoge blindtarm av en UPC-kabel som ikke har vært oppgradert siden Janco's dager. 

Bildekvaliteten var ikke den beste vi har sett, men her må nok kabelen ta sin del av skylda. 

Ytelse 

Selv om maskinen på papiret skal ha en litt vassere prosessor enn maskinen fra Acer, så lå den faktisk et lite hakk under på testene. 
Vi er her over i det målbare, men knapt merkbare forskjellene. 

Grafikkdelen Radeon X1400 var litt vassere enn nVidia-løsningen hos HP, men Acer tok innersvingen med sin X1600. 

Støymessig var Elitegroup en behagelig opplevelse (bortsett fra bip'ene). 

Batterilevetiden var derimot den dårligste i denne testrunden, med litt stusslige 1:31 i Batterymark. 

Konklusjon 

Siden maskinen er utstyrt med TV-tuner og MediaCenter utgaven av Windows, så henvender den seg til brukere med litt andre behov enn den generelle bruker. 
Prisen man må betale er både størrelse og vekt, her snakker vi om nesten 3,7 kg, en del mer enn det som ble oppgitt av levarandøren. 

Maskinen har ellers god ytelse på de fleste områder og et stilig design. 

Det som trekker ned er ekstra vekt og batterilevetiden. 
