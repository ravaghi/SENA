FILM:Pent innpakket kalkun 

De virkelige, klønete, pretensiøse og totalt feilslåtte filmkalkunene er faktisk sjeldne. 
Men her er sannelig en! 

«Winter's Tale» heter den, en historie med forbausende mange gode skuespillernavn, totalt uten evne eller mulighet til å gi denne filmen det minste løft. 

Filmen er bygget på romanen av samme navn, en bestselger, visstnok, fra 1983. 
Det har altså tatt lang tid å lage filmen. 
Man burde latt være. 

Det spenner over 100 år, fra et fortvilet innvandrerpar sjøsetter sin lille guttebaby i en lekebåt, mens de selv må tåle en tuberkuløs retur til Europa. 

Gutten blir en hendig tyv, på uforklart men livsfarlig kant med sin tidligere sjef - et Satans lem, skal det vise seg. 
Men han reddes av en hvit hest, finner fram til en - akk - så brystsyk ung kvinne, som møter sin død etter elskov mens tyven overlever uforandret gjennom hundreåret for å redde et kreftsykt barn. 
Den Skinnbarlige selv bort forresten i et brokar. 
Mens, mens mens¿ 

I det hele tatt: 
En søkklastet og spekulativ sentimentalitetsdryppende forferdelighet, dette. 
Vakkert fotografert og med svulstig musikk, gjør den absolutt alt for å trenge ned i en arm tilskuers tålmodighet og tåleevne. 

Helt grusom, faktisk. 
