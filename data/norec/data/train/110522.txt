Østkantgull
En hyllest til den hjemmeværende 50-tallshusmoren, et modig portrett av en datters frigjøring fra kjøkkenbenken, og en nervepirrende fortelling om guttestreker ute av kontroll. 
Edith Carlmars østkanthistorie, inspirert av den britiske «kjøkkenbenkrealismen», er perspektivrik og nyansert med svært interessante frempek mot tider som skulle komme. 
Norske regissører av i dag som blir beskyldt for å ha lite på hjertet bør få med seg denne! 
Litt synd at ikke de kornete bildene fra originalen har fått bedre behandling før dvd-utgivelsen. 
Ikke ekstramateriale. 

ØYSTEIN DAVID JOHANSEN 
