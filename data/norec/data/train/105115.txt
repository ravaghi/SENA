«Au Pair»
Fest mot Smestad Vest – og baksiden av «Hvite menn som pusher 50». 
Om kvinnene fra Chile og Filipinene som muliggjør at hvite menn kan fortsette å styre verden. 

En renskåret, seig og hjernehinneklistrende dubsak, der den beste Chirag-linjen er «de hvite ta'kke vare på ting, det sa morfar», mens Magdi får stråle med spark som «Vi på Besserud tror Gud er Dorthe Skappel, hele FAU ser ut som Dorthe Skappel». 

Videoens kosteligste øyeblikk er når Thomas Giertsen kommer som klagende nabo og blir tekstet på tagalog (filippinsk). 
Likevel strekker ikke denne helt til sammenlignet med de to ovennevnte bombene i dette trippelslippet. 
