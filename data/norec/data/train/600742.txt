Flatt actionmas
Regi: 
Adam McKey 

Manus: Adam McKey, Chris Henchy 

Skuespillere: Will Ferrell, Mark Wahlberg, Eva Mendes, Michael Keaton 

Sensur: 
11 år 

Dette er en hån mot oss som setter pris på en velturnert komedie og en dreven actionfilm. 
Det finnes riktignok noen rappkjeftede, vitale øyeblikk helt i begynnelsen, da Samuel L. Jackson («Pulp Fiction» m.m.) er med. 
Men han omgjøres til en blodflekk på fortauet etter ti minutter. 
Terningkast 2 gis for Jackson. 

Resten er flatt, uoppfinnsomt, repeterende og irriterende, både i personkarakteristikk og i replikker/dialoger. 
Det er en knippe dyktige skuespillere med, men det de har å spille på kan få plass under et frimerke, derfor blir deres prestasjoner som å beskue vertikale fiskepuddinger med en viss taleevne. 

Omdreiningspunktet i actionscenene er ofte, svært ofte, bilkollisjoner. 
Å oppleve dem er like stimulerende som å se maling tørke. 

Og se så om vi ikke i en liten birolle skal belemres med hun som er verdensberømt for å være en forbruker: Paris Hilton. 
