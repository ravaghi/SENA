«Bedre enn Vamp»
Vestlandshemmelighet som fortjener å bli oppdaget. 

||| 

ALBUM: 
Alle bør oppleve Bergen Mandolinband på scenen. 
Tårer og latter, feler og mandoliner, fullt bluegrasskjør og skjøre countryviser på Haugesund-dialekt. 
Livet blir faktisk ikke helt det samme etterpå. 

Åttende forsøk! 
Kvintettens sju (!) foregående album har derimot ikke helt klart å overbevise om at Mandolinbandet er mer enn et fabelaktig liveband, men med «Lang veg til Tysvær» fra 2008 begynte det å likne på noe, og her er «Til skogen» — bandets mest tilgjengelige og varierte album til nå. 

Vi får flere standardlåter med personlig vri, et oversatt Tom Waits-cover, men også låtskriver Gaute Sortlands eget materiale. 

CountryinnsiktFantastiske «Granitt» - med Anne Lise Frøkedal fra Harrys Gym på gjestevokal - er et eksempel på det, og det store høydepunktet på platen: 
En av flere kjærlighets- og hjemlengselsskildringer som speiler stor innsikt i både countrytradisjonen i Junaiten og furet vestlandspoesi. 

Hør denne platen og fortell din farfar at Bergen Mandolinband er bedre enn Salhuskvintetten, selv om sammenligningen er noe forenklet. 

Også kan du fortelle faren din at de er bedre enn Vamp, selv om den sammenligningen er enda mer tabloid. 

Poenget er bare at flere folk bør høre Bergen Mandolinband — nå også på plate. 
