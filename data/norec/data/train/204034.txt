Hilleberg Anjan 3
Oppsettet er meget enkelt og raskt. 
Selvforklarende. 

Teltet er også utstyrt med en veldig god instruksjonsmanual. 

Rikelig med stramminger og justeringsmuligheter der det er mulig, smart bardunløsning. 

Forteltet kan åpnes helt, det liker vi, men det er snaut med plass om alle tre har med seg mye utstyr. 

Sovedelen er også noe trang for tre, men bratte vegger gir dog bedre plass enn de andre tunnelteltene. 

Kun en åpning, med bred og fin dør, enkel og fleksibel. 

Produsenten har sløyfet luker i ytterduken, det finnes kun mellom innertelt og fortelt. 
For å kompensere er det god klaring mellom duk og bakken på sidene. 
Det gir veldig god lufting mellom dukene. 
Enkelt og minimalistisk. 

Tynn og lett ytterduk, og ellers bra valg på de ulike komponentene. 

Dette teltet er designet med fokus på lav vekt, og det har produsenten klart uten at det har gått på bekostning av de viktige detaljene. 
