Plateanmeldelse:Rhye - «Woman» 

Hjerteskjærende og helbredende. 

ALBUM: SOUL Rhye «Woman» (Universal) 

Man trenger ikke å vite mye om denne mystiske halvt-danske/halvt-kanadiske duoen for å la seg målbinde av lyden. 
Parallellene til Sadé er dog umulig å unngå - minimalistisk og sensuell elektronisk soul med en uanstrengt vakker vokal som omfavner likt mors bryst. 

Det er litt utspekulert å åpne med en så perfekt kjærlighetserklæring som «Open». 
Knærne gir opp halvveis inn og hjertet setter et krater i bakken av stemmens feminine former. 
Nesten solgt allerede, gitt. 

Den velfargede disco-balladen «Last Dance» stjeler funk fra Curtis Mayfields «Tripping Out», og de himmelske harmoniene i «Verse» og «Major Minor Love» låter magisk. 
Enda mer spesielt blir det når man innser at det faktisk er en fyr som synger. 

BESTE LÅT: 
«Open» 
