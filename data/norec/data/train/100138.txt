Kidnappet Satan
Regi: 
Stewart Hendler Med: 
Josh Holloway, Sarah Wayne Callies, Blake Woodruff 

Det er ikke hver dag selveste satan blir kidnappet, men det onde inkarnert i en mørkhåret guttepjokk med bollesveis har vi sett før. 
«Whisper» når ikke helt opp til «The Omen»-høyder, men byr likevel på nok ekle gys til å være verdt en titt. 
Fortellingen kompliseres riktignok mer enn nødvendig er mot slutten, men det er til å leve med. 
Fotoet er utsøkt, og den «The Shining»-lignende scenografien fra landlige Maine avslører at vi har å gjøre med en regissør med respekt for den djevelske delen av skrekkgenren. 
Trailere som bonus. 

ØYSTEIN DAVID JOHANSEN 
