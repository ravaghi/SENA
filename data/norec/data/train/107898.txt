The Jessica Fletchers:«Less Sophistication» 

(Perfect Pop / Tuba) 

Frisk retro-pop i fotsporene til Cato Salsa Experience. 

Som helhet er lydbildet mer interessant enn låtene hos The Jessica Fletchers, men innimellom treffer de solid blink. 
Der skarpe Hives-gitarer møter Beach Boys-koringer på «Summer Holiday And Me», oppstår en slik innertier - den catchy, harmoniglade «I Need Love» er en annen. 

Likevel er flere av låtene såpass anonyme at de blir stilt helt i skyggen for en svært garasjepreget, oppfinnsom og variert produksjon (Thomas A. Innstø og Steve Wold). 
Muligens kunne de vært mer sparsomme med de arrangementsmessige virkemidlene og heller gjort låtene sterkere, men «Less Sophistication» er tidvis et utmerket substitutt til alle oss som savner et Supergrass i storform. 
