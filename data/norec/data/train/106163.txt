Kraftinnsats
Regi: 
Isabel Coixet. 
Genre: 
Drama. 
Spansk. 

STJERNER: 
Sarah Polley, Tim Robbins, Sverre Anker Ousdal 

HANDLER OM: 
Innesluttede, nesten døve Hanna (Polley), som benytter sin første ferie på fire år til å jobbe som sykepleier for en brannskadet mann (Robbins) på en nesten forlatt oljerigg. 
Forholdet dem imellom blir innledningsvis preget av småslibrig énveiskommunikasjon, men etter en stund åpner Hanna tilstrekkelig opp til å fortelle sin rystende livshistorie. 

DOM: 
«Språkets hemmelige liv» er en tittel egnet til å jage mennesker fra kinoene i hopetall, og sier da heller ikke så mye om hva denne tidvis gnistrende gode filmen handler om. 
«Vår egen» 
Sverre Anker Ousdal er bare én av flere gode spillere her. 

Bortsett fra et og annet innslag av koketteri, er det isolerte livet på den nedlagte oljeriggen skildret med transeaktig og i grunnen svært forlokkende ro. 

Mot slutten nærmer filmen seg det Lars von Triersk tragiske, komplett med den mest opprivende elskovsscenen siden «Monster's Ball» (2001), for så å ende opp i det vel ordinære. 

Før den tid, er det svært mye å glede seg over her. 
