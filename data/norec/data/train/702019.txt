Seth Rogens ugras-promo
Siden vi nå har fortapt oss i sunn livsførsel-pessimisme, kan det forhåpentlig virke oppmuntrende med en liberal trøst: 
Le hvis du føler for det. 

Bare gjør det. 
«Pineapple Express» er en jabbende, kaotisk liten oppfølgerkomedie som ikke engang når norsk standup-kvalitet, men mange vil oppfatte den som vittig. 
De har lov til å le. 

Grunnen er først og fremst at Seth Rogen nok en gang spiller en halvslarven hybelharry, og han er kjæreste med Angela som ennå går i gymnaset. 
De uheldige tingene starter da Rogen tar en hitchcock og ser mord. 
Det forteller han til James Franco, som spiller konsentrasjons-hemma nåtids-hippie med umoden livsførsel og noe som likner geitefôr i kommodeskuffene. 
Graset heter Pineapple Express og blir kjøpt av mennesker uten husdyr. 

Sjøl om folka i filmen havner i eksistensielle kriser som sjelden råker de edru, funker nok filmen som en jabbete liten promo for å rulle røyk av plenen. 
