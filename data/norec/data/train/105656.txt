Ustøtt på labben
SCI-FI / SKREKKFILM «SPLICE» Canada. 
15 år. 
Regi: 
Vincenzo Natali. 
Med: 
Sarah Polley, Adrien Brody, Delphine Chanéac, Abigail Chu, David Hewlett 

Her kommer sommerens sprøeste sjangerhybrid - langt fra vellykket, men definitivt ikke noe du stiller deg likegyldig til. 

Forskerparet Elsa og Clive bestemmer seg for å leke Gud. 
For dem holder det ikke lenger å koke i hop hybriddyr på laben. 
Nå vil de tilføre menneskelig DNA i miksen. 

«Splice» påkaller både latter og kvalmefornemmelser - men er mest av alt ganske tåpelig. 
Mest fordi regissør Natali insisterer på å prøve å si smarte ting - om etikk i genforskningen og om barnløse foreldre - når han heller burde konsentrere seg om å rendyrke horror- og monsterfilm- elementene han hiver i gryten. 

Men da ville han neppe fått med seg tunge skuespillernavn som Brody og Polley. 
Deres solide prestasjoner, og de skremmende troverdige skapningene dataanimasjonsavdelingen har tryllet fram, er det eneste av skikkelig kvalitet her. 

ØYSTEIN DAVID JOHANSEN 
