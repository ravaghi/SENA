Carly Simon:«Reflections - Carly Simon's Greatest Hits» 

(Rhino/Warner) 

Forfengelig syttitallspop 

I disse «vestkystrock»-debattider, hvor gamle fiender har bevist at de fremdeles er i stand til å snakke forbi hverandre fra hver sin side av det rockideologiske gjerdet, er tiden kanskje igjen moden for Carly Simon. 
Eller i det minste en samleplate med de beste øyeblikkene hennes. 
En stortrutet sanger og låtskriver av bemidlet New York-familie 
- Carly Simon var så overklasse-østkyst at hun fra første stund mest av alt hørtes ut som en bedagelig vestkystartist. 
Allerede gjennombruddslåten, «That's The Way I've Always Heard It Should Be» (1971) bar bud om en artist som var i stand til å reflektere den omskiftelige kulturen hun var et barn av, men samtidig for konservativ til mer aktiv radikal deltagelse. 
Ikke minst var hun for pen til å brenne BH'en. 

Kvalitetskurven pekte nedover etter hvert som syttitallet skred frem, et faktum denne samlingen både ærlig og ødeleggende nok reflekterer. 
Få likevel din «You're So Vain», din «Antecipation» og din «Jesse» her. 

Selvtilfreds og glanset uimotståelig popmusikk. 

MORTEN STÅLE NILSEN 
