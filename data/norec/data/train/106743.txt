Fotballdrømmer
Regi: 
Olafur Johannesson Islandsk dokumentar. 
For alle. 

STJERNER: Zico, Paul Einar Zavier, Zlatko. 

HANDLING: 
Innvandrere, hovedsakelig fra Afrika, starter eget fotball-lag på Island. 
Etter mange år når de målet; å få spille i 3. divisjon. 
Dokumentaren følger laget fra forberedelsen og gjennom første sesong. 

DOMMEN: 
Det er litt «Heia Tufte» over lidenskapen og innsatsviljen til denne gjengen. 
Forskjellen er likevel stor; geografiske ulikheter og personlige motsetninger får utslag i konstant æresskjelling på og utenfor banen. 

Det åpenbare eksotiske element; et lag med menn fra sydlige breddegrader i islandsk snøføyk; er godt dokumentert. 
Men regissør Johannessen fokuserer i lengste laget på gjentagne krangler og elendig skrudde frispark. 
Ensformigheten og mangel på variasjon trekker ned i denne fotball-feelgood'en. 
