Sterke fortellinger fra norsk-amerikansk låtskriver
Sivert Høyem er fan. 
Blir du? 

ALBUM: 
Med en utvetydig attest fra Sivert Høyem («Fantastisk ... 
Han tar rotta på de fleste av oss»), kommer Kreg Viesselman ut på et stort norsk plateselskap. 

For seks år siden gikk hans første album «The Pull» relativt ubemerket hen. 

Han er amerikaner, med en morsslekt som kom til Minnesota fra Isfjorden i Møre og Romsdal på 1800-tallet. 

Dette må ha gjort inntrykk, for de siste åra har han bodd i Norge. 

Tekstene på coveret er håndskrevne, og det samme kan sies om musikken. 

Norske kolleger backer varsomt på trommer, bass og piano og vokal. 

Men det som gjør inntrykk er hans lyse, lett hese og fleksible stemme. 

Melodiene er så tilsynelatende improviserte at de lyder som fortellinger. 

Han komper energisk på gitar, mens de lyriske tekstene virvler fritt gjennom «sinnets røykringer», for å låne et begrep fra en av hans opplagte inspirasjonskilder, Dylan. 
