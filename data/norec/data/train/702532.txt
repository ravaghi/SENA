Rensende kynisme
Til gjengjeld er denne norske animasjonsfilmen som et klyster. 

Av og til kan ondskapen funke som en rørende bestanddel, og i jimmykomedien blir folkeslag, sosialgrupper og dyr utlevert med så rått karikert gjenkjennelse at man liker dem enda bedre etterpå. 
Disse norske ansiktene er så grovt forverra at de antakelig kan kurere forstoppelse. 
Politisk korrekthet nok til å fylle flere tiår. 
En sann, skjør og stue-urein poesi som man kan bruke på begge sider. 

Elefanten Jimmy er en fantastisk filmskikkelse. 
Samme ansiktsuttrykk som Kåre Valebrokk da han fikk se reiseregningene – en narkoman elefant på kald kalkun-tur med elg i den norske solnedgangen. 
Det er så vakkert at det nesten blir for meget. 
Olsenbandens etterfølgere, samemafiaen, naturvernere med klare behov for tvangsinnleggelse. 
Trønderske elgjegere med bart, og den ene heter Hold Brillan. 
Jeg ga meg over. 
