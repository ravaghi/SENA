Superpop i skeive takter
Ja takk til duppedittelektronika og blokkfløyte. 

||| 
ALBUM: 
Som landsfader for den nå svært så veletablerte Oslo-baserte konføderasjonen av en musikklabel - Metronomicon Audio - har Jørgen Skjulstad, aka Sissyfus, hatt en finger med i mange musikalske utspill de siste årene. 

Energien fokuseres denne gangen inn i Center Of The Universe, ett av Skjulstads hovedprosjekter. 

Kategorisering er deilig vrient. 
Denne duppedittelektronikaen som møter kassegitar som møter Midtøsten som møter småsnodig vokal, blokkfløyte og orgel kan egentlig utelukkende kan sammenliknes med seg selv. 

Midt i dette tilsynelatende uendelig dypet av analoge lyder og instrumenter vi ikke kan navnet på, plasker Sissyfus rundt og virvler opp superpop i skeive taktarter. 

«Levitating Disk» har et særs behagelig og ytterst tettpakket lydbilde, og albumet dekker resolutt kløen etter overnaturlig sommerpop. 
