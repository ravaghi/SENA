Aggressivt og usensurert
Det er en aggressiv, usensurert og nærmest narsissistisk Kanye West som presenterer sitt sjette album, "Yeezus". 
Med sanger ved navn "I Am A God" og tekster som grenser til både rasisme og kvinnehat, ytrer han klart sine meninger om seg og sin overlegenhet. 
West er en mann som elsker å skape sterke reaksjoner, og har blant annet skrevet Gud som medmusiker på en av sangene. 
Men på tross av til tider kvalmende tekster, er det noe ved albumet som gjør det fengslende. 
Kanye West har igjen klart å skape noe nytt innen en ganske uttørket sjanger med et variert lydlandskap av beats og samples, som samtidig har det hele et slør av retro over seg. 
Det hele er en kraftpakke av aggresjon og meninger som er urovekkende maktfremkallende å synge med på for en nordmann med janteloven i bagasjen. 
