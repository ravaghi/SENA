«Boys Outside»:(Double Six / Playground) 

Trøblete skotte rehabilitert. 

Den tidligere Beta Band-vokalisten har hatt noen tøffe år; de greide aldri å kapitalisere på sin massive hype på slutten av nittitallet, og i kjølvannet av det uunngåelige bruddet har Steve Mason slitt med en famlende karriere så vel som et alvorlig mentalt sammenbrudd. 

Men «Boys Outside» er en kunstnerisk revansj. 
Den sobre, tørre tristessen er intakt i nesten like stor grad som på det underkjente Beta-mesterverket «Hot Shots II» (2001). 
Rytmer og lydbilde lefler så vidt med elektronikk, men det er gitarer og Masons hodet-på-skakke-stemme som bærer det hele, med skjøre historier om ting som går i stykker - det være seg parforhold eller psyke. 
Modig maskulinitet i kontakt med sine feminine sider. 

BESTE LÅT: 
«The Letter» 

THOMAS TALSETH 
