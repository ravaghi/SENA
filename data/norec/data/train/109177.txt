Plateanmeldelse:Didrik Solli-Tangen - «The Journey» 

Didrik på dypt vann. 

ALBUM: 
POP Didrik Solli-Tangen «The Journey» (Class A Records) Ingen betviler stemme-egenskapene til Didrik Solli-Tangen, men hans nye album er skjemmet av et noe merkverdig og mildt sagt sprikende repertoar - fra en opprinnelig shanty i starten til avsluttende «Anthem» fra «Chess». 

Platens siste musikaltunge halvdel (to spor fra «Les Misérables») vitner om en nær feighet og altfor trygt valg i forhold til coverne av Eagles, Jon English og Tim Buckley. 

Hvorfor ikke stå løpet helt ut? 
Skrive flere egne låter - de er jo de beste her? 

Samtidig kan produksjonen fra svunne tider (masse romklang og dunkle synther) med hell oppdateres. 
«The Journey» avslører dessverre en usikker artist på et tidspunkt i karrieren hvor rutinen allerede burde ha inntruffet. 

BESTE LÅT: 
«Without You» 
