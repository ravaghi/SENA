Miss Harmonica: «Champagne, Caviar and Me!»
(Beatme Records/Tuba) 

Gir seg heldigvis ikke. 

Monica Johansen var i flere år låtskriver, frontfigur og ubestridt sjef for bandbesetningen Harmonica, som til tross for å ha gjort seg relativt bemerket i den norske undergrunnen, aldri fikk gitt ut et eget album. 
Nå har hun valgt å gå solo og tar med seg flere låter fra Harmonica-tiden. 

Hun har helt tydelig latt seg inspirere av subkulturen demoscene, som har gjort sport av å lage musikk på primitive datamaskiner som Commodore 64 og Amiga 500. 
Det gjør seg bra i kombinasjon med et godt øre for fengende refrenger og smektende harmonier. 
Johansen besitter også en mørkere side som ikke tidligere har kommet fram blant alle fargene og sukkersødmen. 

Gjentatt roping og skriking som produksjonsgrep kan virke noe enerverende til tider, og ikke alle spor holder like høyt nivå, men «Champagne, Caviar and Me!» er en meget anstendig debut. 

ANBEFALTE KJØP: 
«I Wanna Dance With You», «Get Dancy», «Friday Night», «Get Lost In The Disco». 
