Marian Aas-Hansen «One Small Step For Me»
(da Works) 

Debutplaten er en stor og positiv overraskelse. 

Uken etter at samboeren Kåre Conradi kom med sin soloplate, er Marian Aas-Hansen på markedet med sin debut. 
Her er det stor klasseforskjell! 
Fordel Marian! 

På «One Small Step For Me» har Marian Aas-Hansen like så godt skrevet seks av det dusinet med sanger som er på platen. 
Hun beviser at hun også har evner til å skrive gode, iørefallende sanger og tekster som holder mål. 
Blant de andre som har bidradd på albumet med en sang er Silje Nergaard/Mike McGurk. 

Marian Aas-Hansen har en god stemme og på CD'n beveger hun seg elegant fra visepop, smårockete sanger, til sanger med elementer av blues og jazz. 

Dette er en plate jeg tror vil overraske mange, og hun fortjener en lytt for å bli sjekket ut om dette er noe DU liker. 
Hør gjerne på sanger som «Easy Bossa», tittellåten, «What Is Wrong With Me» og «What Is Never Never». 
Hun har produsert platen selv sammen med Sindre Hotvedt. 
