Miley mister møydommen
Demi Moore og Miley Cyrus er mor og datter, med omtrent like store sex-probemer. 
Både de og vi burde vært spart for det. 

Den lett gjennomskuelige unnskyldningen for å lage denne filmen, er å late som man vil forsøke seg på en (forhåningsvis) moderne oppvekstfilm om ungdommer i storby-USA i dag. 
Med narko og sexpress og vanskelige foreldre, barbering nedentil og sånt. 

I virkeligheten handler det mye mer om å forsøke å skape voksenverdier av Disneys sukkersøte pengepresse Miley Cyrus, som nå nærmer seg 20 år, og derfor skal få lov til littavhver. 
Som man forstår er litt av hvert. 

Rammene er den klassiske high-school-komedien. 
Men ekstra ilegg av en dæsj musikkfilmklassisisme (det leder frem til en musikkonkurranse, ja - dog uten Miley på scenen) og lett krydret av sex & singleliv for tenåringer. 

Resultatet er blitt Romantikk for ikke-lengre-fullt-så unge-jenter. 
Klisjeene står i kø, de kjappeste snarveier er brukt for å bringe litt drama og tårer inn i verket, noen bipersoner lempes sakesløse inn, litt moderne ungdomsrock daler ned. 

Den «vovede» delen av filmen er et slags budskap om at enten man er tenåring eller noenogførti, kan problemene være ganske like. 
Og fremfor alt må man være tro mot seg selv 
Og det er greit nok. 

Uten at noen likevel kan bli støtt: 
Både Miley og mamma Moore har, for eksempel, sex med BHen på. 

Tryggest slik! 
