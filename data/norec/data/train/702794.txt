Framtidshistorie
«The children of men» er stadig en av de beste filmene. 

Ikke bare på grunn av uvøren, elegant spenning, men fordi den klarer å være intelligent, følsom, visjonær og vesentlig samtidig. 

I en framtidsverden der forplantningsevnen har gått tapt, må plutselig den skjebneskadde journalisten Clive Owen frakte en gravid ung kvinne ut av fascist-England. 
Jenta som skal føde menneskehetens frelser er en illegal svart innvandrer og prostituert. 
Nei, det føles ikke dumt, det føles rett. 

Politiske aktivister framstilles fortjent som idioter, og filmen klarer uten svære fakter å fortelle om den glemte ærefrykt som menneskene faktisk føler ved et nyfødt barn. 
Se den. 
