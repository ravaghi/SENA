Tony Bennett:«The Art of Romance» 

(Columbia/ Sony) 

Ingen dårlig plate, men når ikke helt opp. 

Tony Bennett er relativt ukjent her i landet, selv om han debuterte for snart 60 år siden. 
Han har kommet i skyggen av artister som Frank Sinatra, Dean Martin og Sammy Davis jr. 
Bennett hører til i samme musikalske klasse med en blanding av jazz og amerikanske standard-låter til jazz og storband-komp. 

På «The Art of Romance» kompes han av en jazzkvartett og på enkelte sanger også av stryk og blåsere. 

Bennett selv har skrevet teksten til «All for you» med musikk av Django Reinhardt. 

Dette er musikk som passer for dem som setter stor pris på amerikanske entertainere. 

For oss andre blir det ganske kjedelig og nokså ordinært. 
Best på «The Art of Romance», som er produsert av legendariske Phil Ramone, er «Little did I dream» og «Time to smile». 
