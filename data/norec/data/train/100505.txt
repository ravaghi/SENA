Sigur Ros:«Hvarf»/«Heim» 

GENRE: PROGROCK (EMI) 

Siste nytt fra den islandske tåkeheimen. 

De har lenge vært kritiker- og kultfavoritter, men det spørs om det ikke begynner å bli litt tomt for luft i Sigur Ros-ballongen nå. 
De dyrker dog sin rolle som nissete progband til fulle, og byr her på et dobbeltalbum, delt inn i én elektrisk og én live akustisk disk. 

«Hvarf», den elektriske, fungerer best. 
Samtidig viser både den og «Heim» hvor tynn linjen er mellom betagende Sigur Ros og gørrkjedelig Sigur Ros. 
De kan kunsten å finne en sår, melankolsk nerve og balansere på den, lenge. 
Men de kan også kunsten å balansere på toppen av monumentale lydvegger konstruert på ingenting. 

Det er heller ikke noe godt tegn for bandet at den klart beste låten, smellvakre «Von», er hele tolv år gammel. 
De har imidlertid skjønt hvor fin den er, og byr derfor på to utgaver av den for sikkerhets skyld. 
Det hadde holdt med den ene, og det hadde også holdt med et vanlig enkeltalbum fra denne kanten nå. 

ANBEFALTE KJØP: 
«Hljomalind», «Von», «Agætis Byrjun» 
