Marte Wulff - «Handler i selvforsvar»
«Går norsk» på album nummer tre. 

Kristiansandsjenta Wulff måtte flytte til København for å begynne å skrive på norsk. 
Resultatene virker både bokstavelige («Om uheldige omstendigheter») og antydende («Uvær»), og stort sett individuelle. 
Wulffs stemme - tonen hennes kan ligne Elvira Nikolaisens - turnerer selv de minst sangbare linjene med eleganse. 
Men det krever litt tilvenning, dette her. 

Det er arrangementene som imponerer mest. 
Wulff har et anselig talent for grasiøse slike. 
Instrumentparken innbyr da også til eksperimentering: 
Mellotron, strykere, blåsere, theremin (eller er det sag?), plastpiano og - haha - «keytar». 
Trolig er det opp til NRK P1 å avgjøre albumets videre skjebne. 

BESTE LÅT: 
«Versus» 

MORTEN STÅLE NILSEN 
