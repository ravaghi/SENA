Nec ND-3550A
Den første DVD-brenneren fra Nec som støttet begge formater kom i mai 2003. 
Dagens testobjekt er flere ganger raskere og minst like mange ganger billigere. 

Nec ND-3550A er en meget populær brenner. 
Den er kjent for å være stabil og rask, samtidig som den er blant de billligste du får tak i. 
Det finnes et par nyere modeller med et par tilleggsfunksjoner, men selve de grunnleggende egenskapene får du også i denne rimeligste modellen. 

LES OGSÅ: 

Den forrige vi Nec-brenneren vi testet var 3520A, som ble testet i januar 2005. 
På det tidspunktet var ikke 16x plater tilgjengelige i begge formater, og overskrivbare plater var heller ikke tilgjengelige i de hastighetene brenneren støttet. 
Double Layer var også bare tilgjengelig i 2,4x hastighet. 

Nå er 16x plater standard, og overskrivbare plater samt Double Layer er også tilgjengelig i raskere utgaver enn den gang. 
Siden vi fremdeles har en 3250A i en av våre tesPCer, testet vi derfor både 3550A og 3520A med de samme platene. 
Og vi fikk interessante resultater - de beste tidene er uthevet: 

Vi ser at 16x gir langt mindre gevinst i forhold til 8x enn den indikerte hastigheten, når vi brenner 2 GB eller 4 GB. 
Det er først og fremst ved brenning av Double Layer at det er stor forskjell på de to modellene, med nesten 8 minutters gevinst, eller 2/3 av tiden. 

Interessant var det også at brenning av CD samt ripping av musikk-CD var langt raskere på den siste modellen. 

Sammenligner vi Nec ND-3550A med de andre rimelige brennerne fra Samsung og BenQ som koster det samme, og Plextor som koster to og en halv gang mer, så er det enda mer interessant: 

Som vi ser er det ikke store avvikene mellom noen av brennerne, bortsett fra ved Double Layer. 

Konklusjon 

Nec ND-3550A er en rimelig og kapabel brenner som hevder seg godt blant de andre på markedet. 
Den plasserer seg ikke på topp i noen av disiplinene, men det er bare noen få sekunder om å gjøre på de fleste. 

Nec er heller ikke kjent for å være kresen på plater, men her får man selv avveie om man skal kaste bort tid på å spare noen få kroner på billige plater. 

Vi tester alltid med kvalitetsplater fra Verbatim når vi tester brennere. 
Det er fordi dette er en test av brennere, og ikke av plater. 
