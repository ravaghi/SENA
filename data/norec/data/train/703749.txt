Ulykkelig
Navnet bedrar. 
Lykke 
Li har langt fra lagd noen lykkelig plate, men tvert imot en som drypper av oppbruddets sviende tårer. 

Det stopper ikke stemmekraften, men hun bruker den med beherskelse. 
Fra den akustiske gitaråpningen i "I never learn" og til sistekuttet "Sleeping alone" går det en rød tråd av tapt kjærlighet, slik låttitlene forteller. 
28 år gamle Li Lykke Timotej Svensson Zachrisson fra Ystad i Skåne er framme ved album nummer tre, og Björn Yttling fra Peter Bjorn and John har hengt med som produsent hele veien. 
Etter en god første halvdel av platen, blir siste del enda bedre. 
Som gospelkoringen i "Heart of steel". 

Beste spor: 
"I never learn", "Just like a dream", "Love me like I'm not made of stone", "Never gonna love again", "Heart of steel". 
