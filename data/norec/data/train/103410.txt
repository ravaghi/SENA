Gabrielle:«Play to win» 

(Go beat/EMI) 

Album nr. fire fra Gabrielle, som har vært med og skrevet all musikk på plata. 

Britiske Gabrielle fortsetter å lage musikk i skjæringspunktet mellom pop og soul og med en anelse country. 
Hun har en god, særegen stemme og bør nå mange voksne med dette albumet, som er variert, men ikke like gjennomført bra som på «Rise». 

Gabrielle er en artist som våger å gå sine egne veier og blander stilarter. 
Best på dette albumet er «Stay the same», «Picking up the pieces» og «You used to love me». 
