Kjærlighetsdebut
Først og fremst pirrende, dernest romantisk. 

Etter en sommerflørt som gikk i dass, har Dagny kommet hjem fra sydenferie og er nå tilbake i toppsjiktet der hun hører hjemme. 
Jeg finner det litt vanskelig å skrive akkurat dette uten at det anses som sarkastisk, men - når en gigantisk kleskjede ber deg om å lage en cover av en gammel discolåt for å bruke i reklamene sine, da har du på en måte klart det? 

Hennes første kjærlighetslåt, «Love You Like That», benytter seg skamløst mye av frasen «I Love You». 
Det brukes mest sannsynlig rundt hundre ganger, uten å overdrive. 
Det er i hvert fall ingen tvil om hva denne pop-låta handler om. 

❤️ Elsker ❤️ 

Et ideelt refreng vil nødig beskrives som monotont og repetitivt. 
Vel, den tilsynelatende usexy komboen er overraskende nok det som gjør «Love You Like That» til en banger. 
Minus og minus blir pluss (S/O til P-matte), ikke sant? 
I lik gate som Taylor Swifts «Out Of The Woods» setter det repetitive refrenget seg til hjernen med håndballklister. 
Låta eskalerer inn i overdrevne harmonier som tilfører låta snert og personlighet i en ellers streit kjærlighetslåt. 

? 
Elsker ikke ? 

Skjelettet er i utgangspunktet umåtelig… 
vanlig. 
Både tekst og dramaturgi er på grensa til forutsigbar, men her fungerer det smukt i harmoni med lengtende vokaler, drivende Robyn-esque bass og det tidligere nevnte legendariske refreng. 
Låta er muligens en klisjé, men sist jeg sjekka ble klisjeer skapt nettopp fordi de fungerer. 
