Film:Variert julegodt 

Jul i mellomeuropeisk setting fenger her til lands - «Tre nøtter til Askepott», nyinnspillingen av «Reisen til julestjernen». 
I denne tyske familiefilmen kommer julestemningen i en liten bayersk landsby, med et par avstikkere til snøkledd skog og fjell. 

Definitivt julete nok - og karakterene bidrar også til frodig juleaction å glede seg over: julebukker, alver, engler, onde nøtteknekkere - og snille og slemme barn. 
Det dreier seg om å redde julen fra kyniske Valdemar og hans lakeier, som vil gjøre julen til en eneste stor kjøpefest. 
Han er i ferd med å ta over hele juleland etter å ha utryddet alle nisser som «hører på barna». 
Alle utenom én: 
Vår helt Niklas julebukk, en bohemaktig nisse som ramler ned i den bayerske landsbyen etter å ha blitt jaget av juleland. 

Ben og Charlotte er to ensomme barn som får snusen i denne historien - men klarer de å stoppe Valdemar når han dukker opp med hardbarkede lakeier i frakk? 
Godslig familieunderholdning og action i en ganske skjønn forening. 
Skuespillerne snakker tysk i originalen, men har fått norske stemmer her. 
Et lite aber med filmen fordi det fremstår kunstig og usynkronisert. 
Men sånn må det være med en målgruppe med barn fra syv til ti år, ifølge med voksne. 

ØYSTEIN DAVID JOHANSEN 
