En ekte prøvelse
De som ikke orker tanken på å se Mandy Moore og John Krasinski bli gift, kan gå etter 1 time og 10 minutter. 

Alle som blir sittende etter det, må overvære at den lille ewok-presten Robin Williams utfører ekteskapsritual på Jamaica mens jamaikansk kirkekor synger «Oh happy days». 

«License to wed» er en av disse komediene som forsøker å fortelle ishavs-kule konfirmantvitser og samtidig være tøysete og alvorlig. 
Krasinski (som ser ut slik Shrek gjorde da E-news-feen forvandlet ham) skal gifte seg med Mandy Moore, som minner om Doris Day etter at hun ble jomfru. 
Men den skøyeraktige presten Robin Williams forlanger at de skal gjennom et tre ukers bli-kjent-med-kurs, og ingen skal bli sjokkert når det viser seg at unge mennesker har personlighet og følgelig ikke passer sammen. 

Prosessen er et rekordforsøk i meningsløshet også for oss som så Brittany Murphy og Ashton Kutchers bryllupsreise i «Just married». 

Williams er en av de store komikerne i USA, men ingen gir ham roller lenger. 
Han burde bli hyra til en rå splatter-komedie eller «American Pie 6». 
For øyeblikket er den herlige mannen undertrykt og nedvurdert av lave aldersgrenser. 
Denne filmen er ikke hans skyld. 
