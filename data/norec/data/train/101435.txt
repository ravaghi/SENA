Filmanmeldelse:Klisjéer i kø 

Klisjéene står i kø, men takket være et par skuespillere av fin årgang, svelges det ned. 

USA. 
For alle. 
Regi: 
Rob Reiner 

Med: 
Michael Douglas, Diane Keaton 

Duoen Michael Douglas/Diane Keaton har nok ballast til å bære en historie som virker nokså hektisk sammenrasket. 
I blant glimter de til med livsbetraktninger preget av levd liv. 

Historien er som føler: 
Godt voksen mann møter godt voksen sørgende kvinne, begge har mistet sine respektive ektefeller. 
Filmens sødme består i hvordan de parerer hverandres styrker og svakheter; hvordan livet kan blomstre både fysisk og psykisk selv om pensjonsalderen nærmer seg. 

Samspillet mellom Keaton og Douglas holder fint underholdningsnivå, i blant med anstrøk av moden sårhet. 

Historien rundt er derimot svært hastig sammenskrudd. 
Bikkjer, unger, en fortapt sønn, en hjemmefødsel og mye annet som tilhører de mest klisjéfylte ingredienser i amerikansk filmverden, forenes på en ganske så lettvint måte. 

Sex og samliv mellom voksne folk er ikke lenger et overraskende tema, selv sett fra et kommersielt Hollywood ståsted. 
"Make love"- generasjonen fra 60-åra nærmer seg nok pensjonsalderen, uten at det frigjorte tankegods parkeres av den grunn. 

Her kunne temaet fått både bedre og mer underholdende tyngde dersom ikke alle bipersonene stadig opptrådte som stereotyper. 

Keaton selv har ved en tidligere anledning bevist at hun kler disse rollene. 
Det var i den lett forførende komedien "Something's Gotta Give" (2004) med Jack Nicholson. 
Douglas er ikke helt på Jakcs nivå, men samspillet med Keaton står likevel til troende. 
