Magnet, «Ferrofluid»
Fremdeles tiltrekkende. 

AV: 
Tor Martin Bøe (Warner) 

Nesten fem år siden sist har studioeremitten Even «Magnet» Johansen fått med seg de overmusikalske sidissjonglørene Cloroform. 
De gjør på mange måter ikke mye ut av seg, men er hovedgrunnen til at 41-åringen anno 2012 er mer furet, rufsete og uforutsigbart energisk. 

Hvilket innebærer flere reggaetakter, mer tempo og mindre overinderlighet. 

Perfekt er det ikke; Shakespears Sisters' «Stay» er første gang askøyværingen virkelig bommer på en coverlåt. 
Og skal man være kjip, er avslutningen en halebitedub av førstelåten. 

Men det er flyten som definerer det magiske og unike. 
Ikke rart at albumet er oppkalt etter magnetisk væske. 

BESTE LÅT: 
«Fireflies» 
