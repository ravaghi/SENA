Krig og samvittighet
Regi: 
Antoine Fuqua. 
Med Bruce Willis, Monica Bellucci, Malick Bowens, Nick Chinlund, Fionnula Flanagan, Cole Hauser. 
Amerikansk.Krigsdrama/action - 15 år, frarådes under 15. 
Egnet voksne. 

Bruce Willis som samvittighetsnaget commandosoldat i dagens Afrika? 
Det går ikke så verst. 

Willis leder en gruppe SEAL-commandos, sendt inn i Borgerkrigs-Afrika for å redde ut en amerikansk lege. 

Det blir masse trøbbel. 
Selvfølgelig. 
Men filmen er opptatt av menneskeverdet, ikke bare amerikanernes verdi. 
Og spesielt en scene inneholder materiale man skulle ønske var fra virkeligheten: 
I møte med «etnisk rensing» av grusomste sort, tar topptrente amerikanske commandos affære. 

Historiens kjerne er når den ytterst profesjonelle soldat lar samvittigheten gå foran en ordre. 
I Willis munn: 
«Jeg sluttet å gi faen.» 

Willis er god, temaet dramatisk aktuelt, Bellucci intet sexobjekt, krigen et reelt helvete. 

Det som går galt, er at i stedet for å fullføre intensjonene om et sosialt bevisst krigsdrama, ender alt opp med en uhyre konvensjonell krigs-shoot-out. 

Der og da blir filmen sprengt i filler. 
