Plateanmeldelse:The Knife 

Motvekter det meningsløse - litt for kraftig. 

ALBUM: ELEKTRONIKA The Knife «Shaking The Habitual» (Rabid/Universal) Å kalle den svenske søskenduoens fjerde «ukonvensjonell» ville være å ta latterlig svakt i. 
For det meste utfordrer det ideen om hva musikk skal være, uten å komme med tydelige svar. 

Det har mye Berlin-Bowie i seg, men også Aphex Twin-ravende knirketechno, uten noen av disses beilende radiotilbøyeligheter. 
Angsttværende, banebrytende og noe langdrygt legger døsige synther seg over og rundt Karin Drejers uvanlig lite fordreide vokal (på store deler av platen er den faktisk totalt fraværende). 

Sannsynligvis vil det fremstå mye mektigere og mer riktig med tilhørende visuell støtte. 

BESTE LÅT: 
«Raging Lung» 

TOR MARTIN BØE 
