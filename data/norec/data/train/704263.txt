Finn Kalvik:Sangene flytter ut av Groruddalen 

Det var tider da det var hipt å mobbe Finn Kalvik, men har du vokst opp på Grorud, overlever du det meste. 

Noen av oss har alltid likt ham, selv om popperioden var tyngre å svelge. 
Neste år kan Finn Kalvik markere 50 år som artist, og året etter fyller han 70. 
Som en opptakt har åtte artister tolket hver sin sang av ham, inkludert lokale Kjell Inge Torgersen med "Aldri i livet". 
Det gjør han bra, og i likhet med resten gjør han det på egen dialekt. 
Det betyr at Rolffa legger inn et samisk vers på "Imellom to evigheter" og at Paulin Voss oversetter "To tunger" til svensk. 
De øvrige er Maria Mohn, Trond Trudvang, Marie Klåpbakken, Tom Hugo og Pernille Øiestad. 
Trivelig nok, selv om jeg savner hovedpersonen. 
Beste spor: 
"Aldri i livet", "Imellom to evigheter". 
