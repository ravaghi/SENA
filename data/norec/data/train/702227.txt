En slags Storberget-film
De som syns dette er en litt snill skrekkthriller, kan i hvert fall gyse over fraværet av politi. 

Rømt stalker-morder er observert på samme hotell som hovedofferet, men purkens overvåkingsnivå er slik det vil bli i framtidas Norge: 
Den som får øye på en politimann, har vunnet en marsipangris. 
Politikammeret åpner kl. 10.00 og stenger kl. 19.00, men til gjengjeld selger det røyk og pølser. 
Du kan sende mms om begåtte forbrytelser, men det koster 10 kroner meldingen. 

Filmen handler ikke om Storberget egentlig. 
Det er sånn at Brittany Snows familie ble drept av en morder som likner Thomas Dybdahl, og da hun skal på avfallsfest for videregående på fancy hotell, dukker galningen opp og tar livet av alle mennesker. 
Det kunne han godt ha gjort mye fælere, men OK, etter at Obama har regjert ei stund kommer de amerikanske seriemorderne til å kaste rosa pads etter ofrene sine. 
