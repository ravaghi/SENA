Svingende jul
Hilde Louise Asbjørnsen har valgt den amerikanske swingjazztradisjonen når hun gjør juleplateartist av seg. 
Resultatet er et album det absolutt svinger av. 
Asbjørnsen leverer en blanding av amerikanske julesanger, amerikanske ikke-julesanger, en glimrende egenkomponert låt med vokalhjelp av Ane Brun, samt "Glade jul" på norsk. 
Sistnevnte bryter en del med helheten og kunne med fordel fått lov til å være "Silent night". 
Men alt i alt er dette et humørfylt, uhøytidelig og velspilt album. 

Beste spor: 
"Christmas is a lullaby". 
