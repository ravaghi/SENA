Reebok Allure DMX 6
Stor og romslig, tung og ruvende, design som skiller seg ut. 
Denne skoen er en Mitsubishi Spacewagon. 

Her handler det om lange turer på lavt gir og sparsommelig turtall. 

LES OGSÅ: 

For la det være klart: 
Reebok Allure er ingen sko for rask løping. 
Her snakker vi om mengdetrening. 
Dette er samtidig en sko som skiller seg ut. 
Den ser annerledes ut, og føles annerledes enn andre sko når vi løper med den. 

Skoens hoveddeler: 

Mellomsåle av blandingsmaterialet 3D Ultralite. 

Støtdemping foran og bak: 
DMX-luftputer i hele sålens lengde. 

Overdel av syntetisk mesh. 

Støtdemping bak/foran: 
Dempingen er nemlig bunnsolid. 
Skoen har Reeboks DMX-teknologi i sålen. 
Det innebærer seks sammenhengende luftkammer under foten. 

Liker du ordentlig demping og/eller veier mye, er dette skoen for deg. 
Dempingen foran virker samtidig å være i minste laget i forhold til dempingen bak. 
Vi fikk en viss "høye hæler-følelse". 

Effektivitet/fartsfølelse: 
Dempingen foran er moderat. 
Det gir forfoten et visst tak i underlaget, og frasparket blir noe bedre enn man skulle tro. 
Likevel - skoene har for tykk demping til at de kan brukes til fartstrening. 

Den største innvendingen dreier seg mer om fotbevegelsen når du løper. 
Fotens rullebevegelse blir ikke naturlig med skoene. 

Det virker som lufta i luftkamrene ikke beveger seg optimalt. 
Kombinert med en tildels stiv såle er resultatet gitt. 
Skoene føles tyngre enn de 364 grammene vekta viser. 
De dunker i bakken for hvert steg, og vi må jobbe litt med dem for å få løpe avslappet. 

Stabilitet/passform: 
Dette vil antagelig være mindre problematisk for tyngre løpere over 80 kilo. 
Denne gruppa er nok de skoen passer best til. 

Hælen på Allure er noe bred. 
Løpere med smale føtter vil muligens synes at skoen sitter for dårlig på. 
Har du brede føtter, sitter skoene som støpt. 

Dette på grunn av den tettsittende, sokkeliknende overdelen i syntetisk mesh. 
Lite kunstlær på disse skoene. 
Noe uvant er det dog, særlig å få på seg skoene. 
Stabiliteten er ellers god, og tåboksen er normalt stor. 

Sålegrep asfalt/grus Godt grep på asfalt, og faktisk også grep på skogsvei og sti. 
Skoenes røffe overdel gjør seg også i terrenget. 

Vekt: 
Et godt eksempel på at det er forskjell på veid og følt vekt. 
Disse skoene føles tyngre enn de er. 

Utseende: 
Annerledes design gir en sko som skiller seg ut. 
Skoene er ikke standard hvite. 
De ser heftige ut. 

Konklusjon/løpsfølelse: 
Godt helhetsinntrykk skjemmes av at skoene ikke helt følger føttenes naturlige bevegelse. 
