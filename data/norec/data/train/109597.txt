Fantastisk visuell verden
Fantastisk visuelt univers i en såpass voldsom fantasy-animasjon, at aldersgrensen blir problematisk. 

HANDLER OM: 
Prinsesse Solveig vil gjerne hjelpe sin onkel Kongen med å bli kvitt en drage. 
Derfor skaffer hun frem noen «helter», som viser seg å være ikke ganske plettfrie drage-riddere. 
Men den aller største dragen truer likevel tilværelsens fremtid. 
Og alt må prøves... 
DOM: 
Det som først og fremst preger «Dragejegerne», er filmens fantastiske visuelle univers: 
Svevende kloder, vektløs virkelighet, virtuell vitalitet i vilter utfoldelse. 
Mye er vakker, mye er truende, mye er forseggjort kjempeflott! 

Filmens store problem er imidlertid virkemidlene. 
Det er såpass mye voldsomheter her, både i bilde og lyd, at det er egnet til å skremme vannet av selv voksne folk. 
Så hva da med barn? 

Sånt kan man ikke riktig vite på forhånd. 
Mange vil fryde seg grenseløst! 
Men det er heller ikke så få mellom, la oss si, sju og ti år, som vil oppleve filmer mer ubehagelig enn egentlig morsom. 
