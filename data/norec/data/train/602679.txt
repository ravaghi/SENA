En sangskriver utenom det vanlige
Her skinner det gjennom hvilken eminent sangskriver Thom Hell er. 
Han gjør det helt alene; med piano og akustisk gitar. 

Dette er egentlig en pauseutgivelse fra Thomas Helland. 
Noe som han fant ut at han skulle gjøre i en pappapermisjon der det var litt tid til overs. 
Før denne live-utgivelsen hadde han gitt ut sitt åttende studioalbum, "Happy Rabbit", som til og med engelske musikkmagasiner ga gode kritikker. 

Her snakker vi altså om en lang runde med nakne versjoner av hans beste låter, som Thom Hell i hovedsak har spilt inn i ABC-studio i Etne. 
De fire siste låtene på denne digitale utgivelsen stammer fra Haubitz Hall i Kristiansand. 
Tittelen "Alone" forteller alt om hva dette er. 
Thom Hell synger og spiller uten band. 
Intimt og nært. 
Upretensiøst, lett og ledig. 
Han har til og med tatt med da han slurver med teksten på "The Love We Thought We Had". 
Han glemmer den, og må begynne på nytt. 
Kult! 

Det vi hører er at Thom Hell har en fantastisk katalog med lekre, fengende og gode låter. 
De funker kanskje enda bedre når de blir fylt opp med veldanderte arrangementer, slik som på alle studioinnpilte platene hans. 
Men det er noe med det; nemlig at gode sanger og gode låter tåler å være så nakne som dette. 

Thom Hell står fram som en uhelberedelig romantiker her, med tekster som har et lass med klisjeer i seg. 
Slik er det og var det med Paul McCartney, også. 
