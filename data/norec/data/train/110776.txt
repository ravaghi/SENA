Berger legendestatusen, så vidt.
KONSERT: 
Kung Fu Girls STED: 
Øyafestivalen, Oslo PUBLIKUM: ca. 3000 

Øya-ledelsen elsker å booke sine gamle indiefavoritter, og i år har de hentet frem et gullkorn fra Oslo, med rette legendariske på grunn av albumet «This Is The Kung Fu Beat» (1993). 

I begynnelsen av konserten blir det pinlig klart at det ikke er noen spøk å returnere til scenen etter drøye ti års fravær: famlende spilling, dårlig lyd, tam vokal - det kunne virke som om Kung Fu Girls skulle ribbes for verdighet denne kvelden. 

Midtveis finner de likevel seg selv så vel som publikum, og leverer flotte versjoner av «Self Confidence», «Girls» og «Nineteen Years»; den flotteste fuzzpopen som noensinne er laget i Norge. 
Som helhet blir det omtrent som Solskjærs avskjedskamp sist helg - uspektakulært, men verdig. 
