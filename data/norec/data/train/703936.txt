17 år siden forrige plate
Oxford-bandet Swervedriver ga ut fire plater på 90-tallet, før de gikk hver til sitt. 

De spilte britisk psykedelia, lyttende til samtidens amerikanske gitarband som Dinosaur Jr og Sonic Youth. 
Debutalbumet "Raise" (1991) – og for så vidt de tre påfølgende – hører hjemme i enhver velassortert platesamling. 

17 år etter "99th dream" er de omsider tilbake med en ny plate. 
Det er ikke lenger Swervedriver man ser i retning av for å finne noe nytt og annerledes, men i likhet med nevnte Dinosaur 
Jr lyder de friske etter comebacket. 

Kjernemedlemmene Adam Franklin og Jimmy Hartridge er med, og de spinner sin vante verden av drømmende gitarstøy. 
Litt mindre rockende og litt mer melodiøst, men ikke noe dårligere. 

Beste spor: 
"Autodidact", "English subtitles", "Lone star". 
