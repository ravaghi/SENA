Avenged Sevenfold:«Nightmare» 

(Warner) 

Metallica Park. 

Klart ting blir følsomme når trommis James «The Rev» 
Sullivan går bort altfor tidlig i dette livet (sist vinter, 28 år gammel). 
«Nightmare» er på ingen måte uberørt av dette faktum når gjengen fra California hilser sitt publikum nok en gang med en hårfint balanserende plate mellom kaotisk ekstrem-metal og publikumsfriende moshpit-refrenger. 
Grunntonen svever imidlertid noen ganger lovlig sterkt over tapet av et kjernemedlem, spesielt midtveis i platen. 
Åpningen her er knyttnevekontant, men mye av energien tapes på veien til ønsket om å være det perfekte bindeleddet mellom Metallicas ballade-del og Linkin Parks «rett i trynet»-dynamikk. 

Så tøff er deler av denne platen at kassegitar-smygere à la «So Far Away» virker malplassert. 
Samtidig som det er akkurat slike som får Avenged Sevenfold til topps på sin hjemlige Billboard-liste - og nesten like høyt her hjemme. 

BESTE LÅT: 
«Danger Line» 
