From Russia with Love
SPILLTEST: 
I mangelen av nye James Bond-filmer henter EA inspirasjon hos den største av dem alle. 
Fungerer det? 

From Russia with Love: 
Klassikeren gjenfødes? 
Spør en hvilken som helst Bond-kjenner om hvilken av filmene som er favoritten, og sjansen er stor for at det er akkurat denne som blir plukket frem. 
Som vår hjemlige Bond-ekspert Asbjørn Slettemark sier, er denne filmen er den mest tro til de originale Ian Flemming-bøkene, og innholdet består av klassiske spionasje/kontraspionasje-intriger, uten tullete superskurker og unødvendig humor. 

LES OGSÅ: 

Det er altså en ganske interessant ide å bruke denne nå temmelig gamle filmen som grunnlag for et dataspill. 
Filmen hadde sin andel av dramatiske settinger og spennende action, pluss selvsagt et fint utvalgt av gadgets, levert av gode, gamle Q. 

Ikke alt følger filmen 

Spillets utviklere tar seg imidlertid visse friheter med filmens historie. 
Eller, ganske store friheter egentlig. 
Men det er greit, vi har ikke noe i mot at filmen bygges videre på, så lenge det gjøres med en viss respekt. 

Spillets begynnelse, for eksempel, har lite med filmen å gjøre, og involverer en kidnapping av statsministerens datter, og en spektakulær, luftbasert kamp rundt tårnet til Big Ben. 
Neste brett reduserer tempoet betraktelig, og viser oss snikeelementene til spillet, der vi lister oss gjennom den samme mørke labyrinten som filmen åpner med. 

Videre tar spillet oss til Tyrkia, og flere av scenene i filmen gjenskapes underveis, men som sagt er det også mye som skjer som ikke har noe med filmen å gjøre. 

From Russia with Love kombinerer tredjepersonsaction med segmenter i biler, båter  og med en jetpack festet til ryggen. 
Overgangen mellom disse er ofte sømløs og rask, og du bytter gjerne transportmidler midt i et brett. 

Lett å komme i gang 

Skytemekanikken i spillet er så ukomplisert som det kan bli. 
Den venstre skulderknappen låser siktet inn på fiendene, og den høyre lar deg skyte uten å bomme. 
Har du låst deg inn, er fulltreffere garantert. 
Ved å bruke en spesiell fokus-funksjon, zoomer du inn på fiendenes kropper, og sirkler markerer vitale områder som er essensielle å treffe. 

Til tross for at spillet er ekstremt hjelpsomt når det gjelder automatisk sikt, betyr ikke at det alltid er like lett 
 det er fremdeles fint mulig å bli overveldet av store antall fiender. 
Likevel føler vi oss geleidet gjennom spillet i alt for stor grad. 
James Bond kan selvsagt bruke mange av sine flotte gadgets, men vi får nesten alltid beskjed når vi skal bruke de gjennom praktiske hints. 
Med unntak av det lille helikopteret som kan brukes til å sprenge dører fra innsiden. 
Uansett 
 vi skulle gjerne hatt mer frihet til å eksperimentere, og bruke hjernen litt! 

Det er en rekke små hemmeligheter skjult rundt på brettene, såkalte Bond Moments du kan oppdage og poeng du kan samle på, og meningen med dette er å få nok erfaring til å kunne oppgradere kapasiteten på dine våpen og gadgets. 

Om du ønsker det kan du til og med skifte Bonds antrekk underveis, forutsatt at du finner de skjulte antrekkene altså. 

Litt sjelløst 

Spillet er lineært og kortvarig, men byr likevel på nok eksplosjoner, bilkjøring og skreddersydde dresser til å tilfredsstille din sult etter et nytt James Bond-eventyr. 
Men vi føler at det er mye uutnyttet potensial her, for lite kreativitet og for mye firkantet tenkning. 
Xbox-versjonen av spillet er meget solid når det gjelder det visuelle  alt fra presentasjonen til selve grafikken holder høy standard, og Sean Connerys digitale utgave ligner virkelig. 
Men alt dette har tilsynelatende sin pris, da vi gang på gang opplevde tydelige framerate-problemer. 

Et større teknisk irritasjonsmoment er noe som bør være spillets største pluss: 
Det at selveste Sean Connery har spilt inn stemmen til Bond, for første gang på årtier. 
En gavepakke til fansen, ja, men mannen høres rett og slett gammel ut. 
For gammel til å være sitt 40 år yngre jeg. 

Så alt i alt, From Russia with Love er ikke helt blitt den sjelfulle remaken av filmen vi alle elsker, men et relativt ordinært actionspill som er over for fort og aldri gir oss en virkelig utfordring. 
Men det er godt håndverk, med nok av spektakulære øyeblikk, i solid teknisk innpakning. 
Vi hadde bare håpet på litt mer 
