Google Drive – Lett å bruke med Google-konto
De fleste er kunder hos Google fra før, så gratis lagringsplass er kun et klikk unna. 

Akkurat som Microsoft, benytter Google seg av at mange allerede har en Google-konto gjennom firmaets andre tjenester. 
Å få Google Drive krever derfor bare at man klikker på Drive i listen over apper på sin Google-konto. 
Lettere kan det nesten ikke være. 

Fordi Drive er koblet sammen med Google-kontoen, får man 15 GB lagringsplass på nettet, integrasjon med Googles andre tjenester, ikke minst Google Docs, som er en gratis konkurrent til Microsoft Office. 

Dokumenter kan, som overalt, deles med andre, og det er ikke strengt påkrevet at mottageren har en Google-konto – selv om det gjør delingen lettere. 

Google Drive har en Papirkurv-funksjon, så man har innebygget sikkerhet mot at dokumenter slettes ved et uhell. 

Google Drive klarte opplasting av vår mappe med 1 GB testfiler på en halv time, noe som er på nivå med OneDrive. 
Synkronisering til en annen PC tok til gjengjeld kun syv minutter! 

Google Drive er et glimrende tillegg til Googles palett av gratis tjenester. 
Og takket være integrasjonen med Google Docs er det også et verktøy til å samarbeide om dokumenter online. 
