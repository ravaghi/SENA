Mr.Bean i James Bond-universet 

Regi: 
Oliver Parker 

Skuespillere: Rowan Atkinson, Gillian Anderson, Rosamund Pike, Tim McInnerny, Dominic West 

Sensur: 
11 år 

Denne komedien er en parodi på James Bond-filmer/James Bond-ikonet. 
Det føles passé. 
Og som parodisk virkemiddel innsettes figuren Mr. Bean som James Bond. 
Det føles også passé. 
Og når en vet at parodien Johnny English ikke er av ny dato, men derimot film nr. to, øker ens tvil til hele produktet ytterligere. 

Og tvilen viser seg å være velbegrunnet: 
«Johnny English Reborn» putrer i vei på lav varme, den mangler helt det store, frekke, forfriskende og forløsende viddet en ofte kan finne i britiske komedier, til og med i komedier av lavere divisjoner. 
Dette er en oppvarmet Mr. Bean-grøt, tilsatt skytevåpen og eksplosjoner. 

Både James Bond-parodier og Mr. Bean har en opplevd langt mer stimulerende og eggende tidligere. 
Det eneste stimulerende og eggende elementet er Gillian Anderson, hun fra «X-Files», husker du. 
Hun spiller sjefen til Johnny English med all den kjølige kløkt og arroganse en kan ønske. 
Stor synd da at hun må ta til takke med et så uinspirert manus. 

Fasit: 
En sitter faktisk igjen med en stigende undring og en føler/tenker: 
Dette har jeg da sett før, en gang for ganske lenge siden. 

Se trailer her: 
