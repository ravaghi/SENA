Jørn Trollebø Kvalheim (23) - «Eleanor Rigby»:
– Wow! 
Kjære Jørn, jeg begynner å gå tom for ting å si. 
Du leverer hver eneste gang og klarer å fange meg. 
Han er ikke bare flink, han er også en svært hyggelig fyr, roste Tone Damli. 

– Dette var dødsfett. 
Jeg digget det, sa Kurt Nilsen. 

VG-anmelder Thomas Talseths dom: 

﻿– 
En av McCartneys sørgeligste sanger, her i tømmerhuggerutgave. 
Jørn går for en radiogrungeversjon av den strykerdrevne visen, og det er det riktige for ham. 
Litt rart, men ikke ukledelig, og originalitet gir bonuspoeng. 
Det kan innvendes at Jørn dytter alle slags låter inn i ett og samme format – det avsluttende brølet inkludert – men det kan også kalles særpreg. 
