Tungt
GENRE: THRILLER Regi: 
Renny Harlin. 
Amerikansk. 

STJERNER: 
Steven Strait, Sebastian Stan, Laura Ramsey, Taylor Kitsch, Toby Hemingway, Jessica Lucas. 

HANDLING: 
Fire privilegerte unge gutter av i dag, tilhørere de opprinnelige mektige familiene i Ipswich-kolonien fra 1600-tallets Massachusetts. 
De besitter styrke og magiske krefter som kan gi grobunn for både gode og onde gjerninger. 
Plutselig dukker en femte person opp, en som er hevngjerrig hva angår forfedrenes gjerninger. 
Det blir en kamp på liv og død i det ærverdige kostskolemiljøet. 

DOMMEN: 
De endimensjonale alvorsfylte ansiktsuttrykk hviler tungt i denne ungdomsthrilleren. 
Humør - og humor - er mangelvare. 
Riktignok handler det om hekseri, magi og voldsomme utblåsninger, men noen flere oppkvikkende dråper ville gitt dette heksebrygget litt mer positiv energi. 
