Heidi Hauge:«Country Jewels» 

Showtime Records) 

Grenlands køntri-dronning hviler aldri. 
Det burde hun vurdere. 

Det har kun gått et drøyt halvår siden den siste plata med Hauge - hun har nå gitt ut syv plater og en juleplate på fire år! 
Og dette minner sannelig om hastverksarbeid, uten en snev av tradisjonell A&R-virksomhet, som kan bistå henne med riktig valg av låter og utvikling av Heidi som artist. 
Med et hederlig lite unntak i «Akkurat nå», er det her tilsynelatende snakk om å raske med seg noen tilfeldige låter inn i studio, og planke dem ferdig før studioleien blir for dyr. 
Det er en hån mot alle som tar studioarbeid seriøst, og denne platen lider da også kraftig under et flatt, sterilt og lidenskapsløst uttrykk. 
Faktisk har denne platen en temperatur på linje med en død manns hånd. 
Heidi Hauge bør ta seg bedre tid neste gang, dersom hun drømmer om en gang å bli tatt alvorlig. 
