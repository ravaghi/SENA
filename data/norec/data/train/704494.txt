Kongen av kraftriffet
Han er mannen bak et av rockens mest klassiske riff. 

"You really got me" lanserte ikke bare Kinks med rakettfart i 1964, det skapte skole for hvordan gitarrock skulle spilles. 
I 1996 var det slutt for Kinks, og brødrene Ray og Dave gikk hver sin vei. 
I dag er Dave frisk etter et slag og ønsker forsoning. 
Han tok kontakt med storebroren for å skrive en sang. 
Det endte med bråk, og han gjorde ferdig "In the old days" sammen med sønnen Russ isteden. 
Dave Davies' sjuende soloalbum handler i stor grad om fortiden, om samholdet i barndomshjemmet i 6 Denmark Terrace i Nord-London. 
Albumet er spilt inn i Los Angeles med produsent David Nolte, der de to delte på instrumentene. 
Det er feilskjær og overdreven mimring her, men gitarspillet er det samme, gamle. 
Da er mye reddet. 

Beste spor: 
"Rippin' up time", "Front room", "Nosey neighbours", "In the old days". 
