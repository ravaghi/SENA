Keane:«Strangeland» 

Keane på enda større arenaer nå? 

Multimillionselgerne i Keane har gjennom sin karriere på mange måter kommet i skyggen av likelydende Coldplay, men nå er det like før de skriver like gode låter som det Chris Martin gjør på sitt beste. 
Ekkoet av et arenafriende Coldplay - og innledningsvis på «You Are Young», The Killers - er til tider nesten plagsomt til stede, men en eldre Tom Chaplin har fjernet den mest desperate, barnlige eggen i stemmen som nå fremstår både mer moden og mer adekvat i forhold til låtkvaliteten og resten av uttrykket. 

I toppform rykker Keane nå opp ved siden av Manic Street Preachers og nevnte Coldplay som eksponenter for klassisk, kontemporær, melodiøs britisk pop. 

BESTE LÅT: 
«The Starting Line» 
