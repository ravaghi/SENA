Plants vs. Zombies Pris: 55,- Sjanger:Strategi 

Zombieapokalypsen er et faktum, og nå er de sultne på hjernen din. 
Men først må de komme seg over plenen. 
I «Plants vs. Zombies» skal du plante en masse ulike vekster for å beskytte deg mot horder av vandøde som kommer vaggende mot huset ditt. 
Og det er uhyre morsomt, sjarmerende og etter hvert ganske utfordrende også. 

«Plants vs. Zombies» begynner å bli et aldrende spill allerede, men byr fortsatt på underholdning i særklasse. 
Og til iPad fungerer det bedre enn noen gang. 
Den store, lille skjermen passer perfekt å kladde på mens man sitter i sofakroken, og gameplayet sitter som støpt - man skulle nesten tro spillet var designet spesielt til iPad, så bra funker det. 
