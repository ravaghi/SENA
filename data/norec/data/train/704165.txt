Best når sola er gått ned
Chris Stamey har samarbeidet med både Alex Chilton og Yo La Tengo, i tillegg til å danne The dBs med Peter Holsapple. 
Nå er 58-åringen ute med et soloalbum der den gamle XTC-helten Andy Partridge har kommet med innspill til produksjonen. 
Partridge ble først spurt om å være med i videoen til sangen "You n me n XTC", men avslo. 
Enden på visa ble at han isteden bidro med forslag. 
Den nevnte sangen er blitt albumets mest iørefallende, med Seamus Kennedy på trombone. 
Stameys gamle venn Mitch Easter er med underveis, og Caitlin Cary korer på beatleske "If memory serves". 

Veteranen fra North Carolina leverer doser av sår, varm og akustisk peget folkpop, supplert med strykere. 
En plate for de små timer. 

Beste spor: 
"Skin", "You n me n XTC", I wrote this song for you". 
