Dingsene som gjør snømåkingen enkel
Smart om du har snøtunge tak. 

Store snømengder har allerede jaget mange nordmenn opp på takene for å måke, og snøfallet ser ut til å fortsette. 

Men å komme seg opp på taket og måke er noe de færreste gjør med glede. 
For noen ender det med tragiske utfall, de faller ned og brekker armer og/eller bein. 
Skal man jobbe på tak må man ha sikringsutstyr, noe de færreste vi har sett benytte. 

En bedre løsning 

Når det gjelder tak med for mye snø på, så er årsaken til dette at taket ikke er glatt og bratt nok til at snøen sklir av etter hvert som det snør. 

Finnes det et smart alternativ til den harde og farlige jobben det er å komme seg opp med spade og måke? 

Det viser det seg at det gjør. 
For fire år siden testet Dinside produktet Avalanche. 
Navnet er svært dekkende, for det fungerer omtrent som å utløse et snøskred. 

Og siden produktet fortsatt finnes i handelen, velger vi derfor å trekke frem testen igjen. 

Prinsippet er latterlig enkelt: 
Du plasserer hjulene på bøylen på kanten av taket, dytter oppover, skjærer løs biter av snøen, som så sklir nedover plastduken og ned fra taket. 

I handelen ser vi også et tilsvarende produkt som kalles Snøhøvel, som ser ut til å fungere mye på samme måte. 
Den har vi imidlertid ikke testet. 

Hvor bra fungerer det? 

Snø kan ha ulike konsistenser, fra løs og luftig til kompakt og hard. 
På et tak som har lagt på seg en del snø over tid vil du finne flere lag med forskjellig tekstur. 

På garasjetaket vi testet hadde det ikke vært måkt etter flere runder med snøfall, og det underste snølaget var middels til ganske hardt. 

Men Avalanche gikk greit igjennom etter å ha brutt gjennom det ytterste laget. 
Deretter var det bare å dytte på og snøen kom deisende ned. 

Ingen problemer? 

Det er noen situasjoner hvor det blir vanskelig eller umulig å bruke en snørydder av denne typen: 

Er snøen for kompakt klarer du ikke å bryte gjennom. 
Hvis det er for høyt opp til taket kommer du rett og slett ikke til. 
Er taket for langt fra kant til møne rekker du ikke over hele taket. 

LES OGSÅ: 
Er det noen grenser for hvor billig en snøfreser kan være og fortsatt gjøre jobben? 

Det er også mulig å jobbe ovenfra, på mønet. 
Da trekker du den mot deg mens plastduken selvfølgelig legges fra deg, nedover taket. 

Mer info finner du hos Avalanche og på nettsiden Snøhøvel. 
Avalanche selges til 1.595 + frakt via nettsiden, og finnes også hos Felleskjøpet for 1.690 og hos Jernia til 1.599 kroner. 

Snøhøvel har vi ikke forsøkt. 
Den selges for 2.900 + 300 i frakt via nettsiden over. 

Se også denne videoen på Dagbladet, som viser foretaksom snørydding med enkle hjelpemidler. 

Artikkelen har tidligere vært publisert på Dinside, og er hentet opp igjen til nytte for nye lesere. 
