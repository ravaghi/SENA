For første gang som seg selv
For rundt 20 år holdt Oddi Nessa på å slå gjennom med Stavanger-bandet California Über Alles. 
Siden ble det Salvation Street og Dreampilots, før han nå seiler under eget flagg. 
Navnet Oddi Nessa and a Handful of Leaves forteller at han har fått hjelp til popen sin. 
Bassist Erlend Vesteraas er en mangeårig makker, Sigmund Vegge spiller gitar og keyboard og Oddi Lund er trommis. 
Albumet åpner sterkt med "Birth times". 
Verd å merke seg er også "Confessions", skrevet etter et møte med en barnesoldat i Kongo. 
Sangen har en stillferdig styrke, og Nessa har stemmen som skal til. 
Han kunne godt latt den komme enda mer i forgrunnen, som på "Welcome to the end". 

Han jobber til daglig i utviklingsorganisasjonen Star of Hope, og tekstene er farget av troen. 

Beste spor: 
"Birth times", "Liberation". 
