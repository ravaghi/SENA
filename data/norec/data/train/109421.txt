Plateanmeldelse:Frida Ånnevik - «Ville ord» 

Ennå ikke helt forløst. 

ALBUM: 
VISEPOP Frida Ånnevik «Ville ord» (Grappa) Du skal lytte godt på Hamarjenter som synger om livet som tar en brå sving, mens hun selv fortsetter rett inn i autovernet («Brå sving»). 

Sagt med andre ord; Frida Ånnevik er en klok, underfundig og naturlig begavet tekstforfatter, akkurat som hun var på debuten «Synlige hjerteslag» for tre år siden. 
Musikalsk har hun (og produsent Andreas Mjøs) økt tempoet og lagt på flere instrumenter. 

Det har ikke helt ønsket effekt, og jeg mistenker duoen for med dette å forsøke og bryte opp en monotonitet som hele tiden truer med å innta og bryte opp ynden i Fridas litt hese stemme og de ganske likelydende melodiene. 
Men bevares - ødeleggende er det ikke. 

Fremdeles lovende, som det heter. 

BESTE LÅT: 
«Skyggeløs» 
