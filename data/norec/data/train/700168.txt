Bonde-grøsseren
Denne vellykka Kvinesdal-grøsseren har viktige gjenkjennelses-elementer for skrekksøkende byfolk: 
Den stakkars tenåringsjenta tvinges av foreldrene til å flytte så langt fra normaliteten at mobiltelefonene går på dynamo og bredbånd er noe folk bruker på motorsaga. 

Dessuten har lokalbefolkningen emissær-dress og ser ut som utplasserte preseterister fra Max von Sydow-skolen eller kanskje Gjedrems tirsdagsbrigade av vikarierende ruteark-torpedoer. 

Dylan McDermot er solsikkebonde i denne filmen. 
Det er de merkeligste mennesker som interesser seg for skitne negler, trekkspill, foldeskjørt og folketomhet. 
Allerede da han første gang er ute og putiner overkroppen for traktoren, kommer en av galningene og vil kjøpe garden. 
Han burde skjønt at noe er galt. 
Men neida. 
Kristen Stewart ser gollumer i taket, men alle tror hun har røyka silo. 
Bebien er antakelig forgifta av frokoster som likner Bassett-konfekt, for også han snakker med de døde. 
Men virkelig ille blir det først da John Corbett dukker opp og har lånt håret til Crosby, Stills, Nash & Young (for de har det ikke sjøl lenger). 

Ungdoms-segmentet blir ivaretatt ved at Stewart får en så skikkelig kjæreste at han kunne vært musketing i Mikkes Musehus. 
Passelig spenning. 
Fint vær. 
