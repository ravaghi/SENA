Like morsom som ei bilulykke
Kanskje skyldes det en karakterbrist eller et manglende ledd hos undertegnede, men en greier ikke å finne denne komedien om et utdrikningsslag hos en jentegjeng som har kjent hverandre fra tidlig ungdom, som en morsom film. 
Filmens omdreiningspunkt er at en av dem skal inngå ekteskap, de andre skal holde utdrikningsslag. 

Det hele blir en seig omgang med krangel, ståk, larm, leven og direkte hysteri, like morsom som en bilulykke. 
Og aldri har en sett en verre ansamling egosentriske, falske drittsekker samlet på et brett. 
Og sjelden har en opplevd en slik stabel med seksualisert dialog på et slikt lavmål presentert som vittigheter. 

Likevel skal det blankt vedgås at filmen har en kvikk, kontrollert regi og samtlige skuespillere leverer innsatser som gjør det bitchy troverdig. 
Derfor en treer på terningkastet. 
