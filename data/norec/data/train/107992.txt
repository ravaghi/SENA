Jaa9&OnklP:«Sjåre Bryme» 

C+C Records 

Småpinlig fra Jaa9&OnklP. 

Dirty Oppland-gutta Johnny «Jaa9» Engdal Silseth (22) og Pål «OnklP» Tøien (20) følger opp «Bondegrammatikk - The Mikstape» med debutplata «Sjåre brymæ». 
Men Lillahammer-duoen klarer ikke å leve opp til hypen. 

For «Sjåre Bryme» er ikke annet enn en helt grei rap-plate. 
Det som trekker mest ned, er selvfølgelig «Kjendisparty», årets desidert dårligste låt. 
Skralle beats og verdens teiteste tekst, låta høres jo ut som et innslag i en skolerevy fra 9. klasse. 
Neste single ut, «Stank Ass Ho 2» (med Rune Rudberg) følger hakk i hæl. 
Og ikke for å være prippen, men pubertale tekster om puling, driting og rumpa til Kylie er ikke så morsomt for andre enn småunger. 
For alle andre blir det bare pinlig. 

Men noen spor redder da Jaa9&OnklP. 
Med låtene «Sånn er livet» (med Jørg-1), «Hvem vil ha hva?» og «La det gå» viser gutta at de har litt mer å by på, når det gjelder beats og rapping. 
Ganske fengende. 
Milevis unna «Kjendisparty» i hvert fall. 
