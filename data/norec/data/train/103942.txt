Ludacris:«Chicken-N-Beer» 

(Def Jam South/Universal) 

Mer breial ræpp fra sørstatenes mest selvsikre. 

Ludacris åpner «Chicken-N-Beer» - med et av ræpp-høstens mest harry covre - forrykende sterkt i «Southern Fried Intro», der han arrogant (og helt korrekt) tar æren for verdensdominansen til dirty south-stilen. 
Men hverken beats, flow eller humor holder hele veien til mål her. 
I det hele tatt er «Chicken-N-Beer» oppsiktsvekkende lite oppfinnsom i produksjonen med tanke på hva to andre sørstats-helter nylig kom med, nemlig Outkast. 
Et par kutt hvor snippen henger lovlig løst, «Screwed Up» og «Hoes In My Room», redder dagen og minner oss om at man ikke alltid skal ta hip hop gravalvorlig. 
