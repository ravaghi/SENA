Bieber vil være vennen din
En lekker overraskelse. 

Det har nærmest blitt en tradisjon for Justin Bieber å mekke låter i celebre selskap. 
Nå står produsent og låtskriver BloodPop for tur, som står bak flere av låtene fra Purpose, inkludert bangeren «Sorry». 

Umiddelbart trekkes det assosiasjoner til Robyn-klassikeren «Dancing On My Own». 
Den pulserende bassen og dempede rytmen fremkaller en følelse av upbeat chill-wave, samtidig som det oser allmennvennlig pop. 

Wondering if you got a body 

To hold you tight since 
I left 

Wondering if you think about me 

Actually, don’t answer that 

I kjent Bieber-stil er det ikke noe hokus pokus bak låta. 
Rett frem fortelles det hvordan Bieber ønsker å beholde vennskapet etter et brudd som sannsynligvis ikke ble bestemt av begge parter. 
Han fremstår ydmyk og omsorgsfull, og opprettholder personaen han presenterer i samtlige låter. 

«Friends» er en tilfredsstillende overraskelse fra Bieber. 
Delikat fremstilles samarbeidet skuddsikkert, hvor både Bieber og BloodPop står såpass stødig i poplandskapet, at det skal mye til for å trå feil. 
Til forskjell fra siste Bieber-utgivelse, «2U», er ikke denne låta like prangende, men uten tvil et mer behagelig produkt fra hitmakerne. 
