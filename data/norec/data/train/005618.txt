En psykedelisk drøm
Spellemannvinnerne Young Dreams svever videre med kaleidoskopiske rytmer. 

Med en rolig Spellemann fra 2013 i lomma for plata Between Places tok Young Dreams en god pause før de sneik seg tilbake inn i spillelistene våre med storslagne «Of The City». 
I likhet med Spellemann-albumet innfridde låta enhver Tame Impala-fans våte psykedeliske drøm. 

I år har de derimot skrudd produksjonsknottene opp et hakk. 
Som anmelder Marius Asp tidligere har karakterisert om tidligere singel «Sinner (I’m Sorry)»: 
«Vokalprosesseringen og stemningen i låten trekker tankene mot Dirty Projectors’ temmelig ujevne, men ofte direkte geniale plate av året.». 
Det samme kan sies om deres nyfødte «My Brain On Love». 
Rusa på kjærlighet, svever Young Dreams innom et barokkesque landskap i noe som minner en dekonstruert låt fra Tame Impalas Lonerism. 

❤️ Elsker ❤️ 

Endelig en kjærlighetslåt som er akkurat passe intetsigende og søt! 
De elektroniske elementene integreres skånsomt i bridgen, før det hele avsluttes i harmonisk samspill mellom det analoge og digitale. 
Young Dreams høres fortsatt ut som psykedeliske Young Dreams, men med en oppkvikker som likevel klarer å bevare den velsmakende flyten. 

? 
Elsker ikke ? 

Det første som møter deg i «My Brain on Love» er bastant oppstykkede midi-keyboard-blåseintrumenter. 
Heldigvis nedskaleres dette før første refreng. 
