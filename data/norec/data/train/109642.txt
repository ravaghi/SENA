Taylor Swift:«Fearless» 

(Big Machine/Universal) 

Fjorårets sensasjon i USA er endelig på plass i norske butikker. 

Noe av det fornemste popmusikk kan gjøre, er å få lytteren til å føle at han eller hun lever. 
Er den riktig vellykket, føles den som en vitamininnsprøytning - et skudd B12 i en blek vinterrumpe. 
Å kunne skrive tekster som folk kjenner seg igjen i, er en ikke ubetydelig styrke. 
Å kunne skrive tekster som kan få gamle sulliker à la undertegnede til å føle at de er tilbake bak pulten på ungdomsskolen, er en bedrift. 

Swift kan manipulere følelsesknapper. 
Hun er her for å gjøre deg glad igjen etter at du ble ydmyket i gymtimen. 
Hun vegrer seg ikke for å trykke på knappen der det står «fengende»: 
«Fearless» eier ikke beskjedenhet når det kommer til å ønsket om å likt av flest mulig. 
Det er pop som øser og pøser på, som skapt for store arenaer og radiospilling. 

ANBEFALTE KJØP: 
«Fearless», «Love Story», «The Way I Loved You», «Our Song», 

MORTEN STÅLE NILSEN 
