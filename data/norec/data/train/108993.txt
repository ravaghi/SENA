Plateanmeldelse:Eric Church - «The Outsiders» 

Ikke bare for menigheten. 

ALBUM: 
COUNTRY/ROCK Eric Church «The Outsiders» (Capitol/Universal) 
En av disse nye countrykarene som «taler Nashville midt imot», og fungerer fint i samfunnet som en følge av det - dette er Churchs andre strake nummer én-album i USA. 
Blant fansen: 
James Hetfield. 

«The Outsiders» kan og bør skaffe Church et publikum utenfor hjemlandet. 
Åpningssporet er så bombastisk at man kan mistenkes for å ha satt på Bon Jovi. 
Men allerede på neste låt viser han en fantastisk følsomhet i melodi, stemme og gitar. 

Senere skal det flørtes med funky elektronikk, soulkoring og episk prog. 
36-åringens utvikling siden debuten i 2006 er formidabel, og sjangermiksen på «The Outsiders» demonstrerer selvtillit. 

12. mars spiller han på Rockefeller i Oslo. 
Ikke ta for gitt at han besøker såpass intime lokaler neste gang. 

BESTE LÅT: 
«Roller Coaster Ride» 
