Avantgardet:Dagboksnotater fra livet i rehab 

Rasmus Arvidsson forteller om kampen mot misbruket, med tapte slag underveis. 

Avantgardet: 
"På östkusten intet nytt" (Avantgardet/Border) 

Avantgardet er Rasmus Arvidsson og Patrik Åberg fra Nybro i Kalmar. 
Småland, altså. 
For ett år siden debuterte de med "För många dyra skor och döda ögon”, et konseptalbum om Arvidssons opplevelser etter at han flyttet fra Sverige til England, endte med en overdose og kom hjem til et kaldere hjemland. 

På plate nummer to skildres duoens gjennombrudd og farlige dører som åpnet seg. 
Kampen for å holde seg borte fra alkohol og narkotika, tunge tilbakefall og innleggelse på akuttpsykiatrisk. 

Mens Björn Olsson tok seg av debuten, er en annen Håkan Hellström-bekjent koblet inn nå. 
Joakim Åhlund har produsert to av hans plater. 
Kobler du dette med at Avantgardet er blitt kalt Nybos svar på Libertines, får du en idé om lydbildet. 

Aldrig igen, snälla bara en gång till, synger Arvidsson til slutt og oppsummerer dermed platen. 
Tunge skritt i en korridor følger. 
Forhåpentligvis får vi tredje kapittel neste år. 

Beste spor: 
"Stanna", "Fårskinnstearaway (02.55)", "Hög i gränder", "Horsepundarpop", "Nu vill jag må". 
