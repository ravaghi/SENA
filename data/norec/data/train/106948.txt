Dolly Parton:«Those Where The Days» 

(EMI) 

Trivelig gjenhør med gamle slagere. 

Country-dronningen Dolly Parton har selv produsert sitt nyeste album. 
Denne platen er et nostalgisk tilbakeblikk på slagere fra 1960- og 1970-årene som har betydd mye for Dolly Parton. 

Med seg på platen har hun flere av sangerne som hadde originalversjonen, som Mary Hopkins, Yousuf Islam (Cat Stevens) og Kris Kristofferson. 

Dolly Parton klarer å lage sine egne versjoner og synger som vanlig bra. 
Det er atskillig mer pop enn country på denne plata. 
Hun gjør spesielt fine versjoner av «Crimson And Clover», «If I Were a Carpenter» og tittellåten. 
