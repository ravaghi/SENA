Plateanmeldelse:Impossible - «Second Thoughts» 

Et stykke igjen til Rockheim Hall Of Fame. 

ALBUM: POP Impossible «Second Thoughts» (Mer) Dette oslobandet debuterte fenomenalt i 2012, uten å skape de store bølgene. 
Oppfølgeren har et klassisk andreplateproblem - her foregår mye av det samme, uten like høy treffprosent. 

Like fullt: 
Joseph Lillo-Stenberg (nevø) viser også her at han kan skrive fremragende låter med skyskrapende refrenger, og bandet behandler dem med eleganse. 

Impossible har ett ben i akustisk syttitalls singer/songwriter-kunst og ett i åttitalls synth-tristesse. 
En særegen atmosfære, deilig å synke hen i. 

Lillo-Stenberg balanserer mellom det pasjonerte og det overivrige, men lander oftest på riktig side. 
Forhåpentlig er «Second Thoughts» transportetappen som fører til et mektig tredjealbum. 

BESTE LÅT: 
«Indigo» 
