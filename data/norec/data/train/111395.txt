Korrupte klisjeer
Fuqua («Training Day») er bedre på å mane frem skitten noir-stemning enn å fortelle en original historie når han er tilbake på kjent territorium. 
Han gir oss korrupte politifolk nøyaktig slik du venter å se dem - og Gere og Hawkes insisterende stakkarsliggjøring av sine to hjelper ikke på troverdigheten. 

Deres klisjetunge historier overskygger fort den tredje jagede skjebnen her, Cheadles undercoverpurk i limbo. 
Synd, for denne delen av flettverkshistorien engasjerer såpass at den fortjener en egen film. 
Kun én av tre riktige der altså. 

ØYSTEIN DAVID JOHANSEN 
