100 pst. djevelskap
Regi: 
Darren Lynn Bousman. 
Med: 
Tobin Bell, Donnie Wahlberg, Lyriq Bent, Tim Burd, John Fallon, Franky G, Erik Knudsen, Shawnee Smith. 
Amerikansk. 
Horror - 18 år, absolutt grense. 

Utkrøpen, vellaget djevelskap. 
Med stort problem: 
Hvorfor i h... skal man utsette seg for dette? 

Vi snakker om oppfølgeren til 2004s kanskje største internasjonale horror-hit. 
På alle vis er «Saw 2» teknisk sett bedre enn «Saw». 

Noen - tilsynelatende - tilfeldige personer er låst inne i et forfallent hus av en pervers «rettferdighetssøkende» hevner (med dødelig kreft). 
Fra utsiden forsøker politiet å løse floken. 
En av politifolkene har sin sønn inne i dødshuset. 

Det er kaldt, kynisk, megavoldelig og utspekulert. 
Til å spy av. 
Og absolutt humørløst. 
Men altså til dels hendig gjort, relativt velspilt og dynamisk. 
Regissøren har musikkvideobakgrunn, og overlesser med kjappe flash-backs og overtydelighet. 

Filmen bør absolutt advares mot. 
Men genregrepet er uomtvistelig. 
