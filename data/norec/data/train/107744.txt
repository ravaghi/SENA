Nathalie Nordnes:«Cars And Boys» 

(Radiosingle fra kommende februaralbum) (Virgin/EMI) 

Det er nesten beatles'ke kvaliteter over refrenget som Nathalie Nordnes varter opp med på «Cars And Boys». 
Da har Nathalie selv allerede i verset demonstrert en atskillig mer moden, sensuell stemme enn hva tilfellet var på debuten, mens produsentene HP Gundersen og Kato Ådland agerer Jeff Lynne bak spakene, låner litt av bassgangen fra Linda & Paul McCartney og Wings' «Silly Love Songs» i refrengetog skaper en deilig atmosfære av lykkelig forelskelse. 
Popmusikk kan nesten ikke bli bedre enn når en låt gjør deg så glad som «Cars And Boys» klarer! 
Dessuten er det egentlig en lettelse at Nathalie Nordnes - iallfall ikke ennå - har valgt å utvikle seg til en ny Norah Jones uten å utforske popmusikkens vidunderlige magi først. 
