Om Smith og Sopranos
Etter seks plater som kjernen i Minor Majority, gir Pål Angelskår ut et album i eget navn. 
Han trekker inn folk som Thom Hell, Ole Petter Andreassen og fiolinisten Lise Sørensen, men vi snakker fortsatt om melodiøse viser med varm vokal. 
På tittelkuttet "Follow me" har han med Monica Blomeid, noe som bringer tilbake godfølelsen fra Karen Jo Fields-bidragene i Minor Majority. 

Blant det mer popaktige finner vi "James Gandolfini", han som spilte hovedrollen i "Sopranos". 
Psykologen derfra har også fått et kutt, "From the desk of Dr. Melfi". 
I "Sad kids and nobody knows" hedres sangeren Elliott Smith, og "This season knows your name" kunne tilhørt Tom Paxton på 60-tallet. 
En vakker plate. 

Beste spor: 
"Follow me", "This season knows your name", "Shut the door behind you", "Your house". 
