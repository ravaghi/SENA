Linda røk ut av «Skal vi danse»
Etter en dramatisk duell måtte Linda Johansen forlate TV2s glamorøse parkett og for godt. 

I kveld var det mange sensuelle rytmer å se på danseparketten da det var lagt opp til tango og paso doble. 

Etter er forrykende danseduell måtte Linda Johansen og Glenn Jørgen forlate kokurransen. 

- Det har vært gøy, men det er klart man blir lei seg, sier Linda Johansen som danset med ribbeinsbrudd. 

VGs ekspertkommentator Mona Grudt fulgte deltakerne nøye underveis, og kastet terningkast for hver enkelt utøver. 

Hun er ikke overrasket over at det var Jarl og Linda som måtte ut i danseduell, siden de lå nederst på lista hos dommerne. 

- Jeg syns at Linda kom best ut av danseduellen, for hun så tryggere ut andre gang på dansegulvet, sier hun til VG. 

Grudt synes det er fryktelig kjedelig at Linda og Glenn Jørgen måtte ut så tidlig i dansen. 
Hun tror ikke Linda hadde blitt ordentlig varm i trøya enda. 

- Jeg tror det er mer i den jenta enn hun har fått vist. 
Men slik er spillereglene, og noen må ut, sier hun og ber Jarl stå på. 

Dette var Mona Grudts dom og terningkast etter parets innledende tango: - Å, som jeg savner å være på det dansegulvet når jeg ser min danseparter Glenn Jørgen, men jeg unner Linda dette veldig, som også ser ut som hun koser seg. 
Jeg syns det ble en noe ustø tango, og lidenkskapen så kanskje litt for alvorlig ut. 
Med ribbeinsbrudd kan det ikke være lett å gjennomføre denne dansen, så det er tappert gjort å greie seg så fint. 
