«You And I»
Hun slipper løs sin (betydelige) indre Elton John i de countrysoulaktige versene og det gospelrockende refrenget. 
Bandet er tilbake på scenen, og sørger for at Gagas intense forbrødringsforsøk vis á vis publikum ikke får anledning til å ødelegge selve sangen. 
Det er streit, pompøs «1970-tallsrock», og en vellykket søknad om å bli opptatt i musikalbransjen dersom popeventyret ikke skulle vare. 
I overkant bombastisk avslutning, dog. 
Freddie Mercury ville forlengst ha gjort seg ferdig, og hastet videre til neste nummer. 
