Plateanmeldelse:Demi Lovato - «Demi» 

De gjør comeback så tidlig nå om dagen. 

ALBUM: 
POP Demi Lovato «Demi» (Hollywood/Universal) Lovato (20) er tilsynelatende nok én i en endeløs rekke syngende, dansende deodoranter fra Disney Channel-samlebåndet. 

Hun skiller seg ut i kraft av en stemme god nok til at hun har vært dommer på amerikanske «The X Factor», og et sett personlige problemer med tilhørende innleggelse på rehabiliteringsklinikk, Lindsay Lohan-style. 

Stemmen er kraftig, nesten desperat; effektiv i små doser, utmattende oppmerksomhetssyk over et helt album. 
«Demi» - hennes fjerde, og et typisk «nei, dette er meg!»-album - er halvparten fluffy powerpop og halvparten «inspirerende» ballader om «reisen» hennes. 

Gjett hvilken halvdel som fungerer best. 

BESTE LÅT: 
«Heartache» 

MORTEN STÅLE NILSEN 
