Washington:«Maker Of Time EP» 

(Bauta/Tuba) 

Washington gjorde en flott figur under årets by: 
Larm og sender her ut en liten EP-smakebit før hele albumet kommer senere i sommer. 
Uttrykket er lavmælt og følsomt, selv om låtene godt kan slipes litt i kantene for ytterligere å få frem spenningen i dem. 
Men så lenge de har Rune Simonsen på vokal, gjør det nesten ingenting. 
Hans intense, nesten klagende stemme påkaller minnene om Jeff Buckley (spesielt på de to hovedlåtene, «Maker Of Time» og «Velvet Room»), og gjør at Washington plasserer seg musikalsk i et veldig hyggelig triangel, der Jim Stärk og Minor Majority allerede fyller ut de to andre kantene. 
