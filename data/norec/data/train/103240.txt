Death Cab for Cutie:«Codes and Keys» 

(Atlantic / Warner) 

Prøver å huske sin egen kode. 

Det er ikke tilfeldig at omslaget på Bellingham-melankolikernes sjuende er et twittersk trendtemasymbol. 
Albumet slumrer, i motsetning til forrige gitarbaserte utgivelse, tungt i forlengelsen av tidligere storhet. 

Dessuten oppstemmes den litterært av at vokalist Ben Gibbard har giftet seg med indieprinsesse Zooey Deschanel. 

Pop-autistisk fravær av empati i klinsj med dyrking av brennende hjerter, er fremdeles kvartettens karakterstyrke. 

Derimot er anti-intensiteten mer behagelig nummen enn granskende. 
Både fordi man kjenner kombinasjonene, men mest fordi tungsinnet gjennomgående føles litt tilgjort. 

BESTE LÅT: 
«Doors Unlocked and Open» 

TOR MARTIN BØE 
