Konklusjon & karakter
Studenter og andre med dårlig plass bør prioritere en flat-TV som takler både TV og PC-bruk. 
Det klarer LGen. 
Men er du først og fremst ute etter en god TV, når ikke billedkvaliteten helt opp. 

Vi er ikke fornøyd med billedkvaliteten på LGen, i så måte er Sonys alternativ i samme klasse å foretrekke. 
Når det gjelder finesser som bilde-i-bilde er det imidlertid JVCs alternativ som duger. 

Reddes av PC-muligheten 

Ulempen med disse modellene er at de er dyrere enn LGen, og ikke minst: 
De mangler PC-inngang. 
Det er dette punktet som er LGens styrke, og gjør at den oppnår en firer på vår terning. 

Etter vår oppfatning passer LGen godt for deg som har liten plass i stua, og derfor er på jakt etter en plasseringsvennlig flat-TV som også skal erstatte din gamle PC-skjerm. 

Faller du i denne gruppen er et annet interessant alternativ 23-tommeren til Philips. 
Den er riktignok mindre, men frister med finesser som god bilde-i-bilde funksjon og innebygget radio. 

Minispesifikasjoner: 

TFT LCD på 26-tommer. 
Oppløsning på 1280x768. 
Lysstyrke = 450Cd/m², kontrast = 500:1 

Oppgitt betrakningsvinkel på 176 grader, Progressive Scan, digitalt kamfilter. 

Lyd: 
To innebygde høytalere på 7 watt 

Innganger & utganger: 1 S-Video, 1 komponent, to scart-kontakter, DVI-i og PC audio inn 

Mål  uten bordstativ: 
Bredde = 77,6 cm, høyde = 47 cm, dybde = 12 cm. 

Oppgitte mål  inkl. bordstativ: 
Bredde = 77,6 cm, høyde = 51,4 cm, dybde = 19,35 cm. Vekt = 16 kg 
