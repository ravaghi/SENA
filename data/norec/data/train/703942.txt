Tar et nytt steg
Jonas Alaska er ikke lenger Aust-Agders svar på Bob Dylan. 
Til og med hatten er borte på Åmli-guttens tredje album. 
Til gjengjeld får vi en skikkelig popsnekker som boltrer seg i studio. 

Det er ikke bare for 1500-meterløperne på skøyter at tredjerunden er vanskelig, men Jonas "Alaska" Aslaksen står distansen ut, heiet fram av koringen til Billie Van. 

Ved siden av henne finner bare Even Ormestad og storebror Thomas Aslaksen her. 
Pluss produsent Erlend Mokkelbost (JR Ewing, Montée) og mikser Nicolas Vernhes (War On Drugs, Dirty Projectors). 

Til sammen har de lagd en flott plate, der lydbildet er i en egen klasse. 
26-åringen har funnet fram den elektriske gitaren, men pakker ikke kassegitaren helt bort. 
Han lar den styre intime "My heart was leaving me", et fint avbrekk underveis. 

Beste spor: 
"Summer", "Animal", "All the movies", "Becky". 
