Glorete jul
Mens «A Christmas Carol» skuffer inn penger på kinoene, er det meningen at golden retriever-valpene fra «Air Buddies»-franchisen skal stjele DVD og Blu-ray-markedet for Disney i julen. 
Historien om hvordan juleånden (og isen på nordpolen!) er i ferd med å forsvinne fungerer i all sin glorete prakt for de under seks. 
For oss andre klarer man imidlertid ikke å skjule at dette er et produkt, fremstilt av et rent b-lag, komplett med CGI-effekter av billigste sort. 
Hold deg til den engelske versjonen, den norske dubbingen er aldeles fryktelig. 
Et par ekstra sanger som ekstramateriale. 

ØYSTEIN DAVID JOHANSEN 
