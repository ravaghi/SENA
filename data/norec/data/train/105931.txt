The Pink Robots - «The Pink Robots»
Årets Urørt-flopp nummer to. 

Det er ingen tvil om at P3s Urørt-konsept er et viktig springbrett for norske band. 
Samtidig gjør de stadig skivebom når det gjelder å kåre «årets vinner» av konseptet. 
I fjor presterte de å utpeke Pony The Pirate foran - himmel og hav - John Olav Nilsen og Gjengen. 

I år har de funnet dette nokså pisslunkne indiebandet verdige som vinnere. 
De har rikelig energi, som dessverre bare ender som staffasje rundt en kjerne av ingenting. 
En miks av Surferosa (minus sjarm) og Datarock (minus referanser). 
Den «tidsriktige» humoren i «Macintosh» er til å krympe seg av. 
Pluss for elektroballaden «Line», men i likhet med Pony The Pirates syv uker gamle album lukter det billighylle av dette. 

BESTE LÅT: 
«Line» 
