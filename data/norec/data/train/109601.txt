Bendik Hofseth - «XI»
Bendik Hofseths ferske utgivelse er helstøpt, moden og finslipt, med en estetikk som har mye til felles med ECM på sitt beste. 
Besetningen er internasjonal, med toppmusikere som hans gamle Steps Ahead-kollega Mike Manieri på vibrafon og pianisten Gil Goldstein. 
Likevel er det Hofseths uttrykksfulle saksofontone som gjennomgående har hovedfokus i lydbilde. 

Det er en romantisk melodiøsitet over mange av komposisjonene, som i den vakre «Jerusalem,» med gitaristen Olivier Louvel bidrar til den fine stemningen. 
Vakker er også «Itaka,» der Goldstein har en sterk pianosolo. 

Produksjonen er gjennomarbeidet, uten overflødigheter, likevel er det rom bølgende, improviserende strekk med mye energi, som «A Little Parade» er et eksempel på, med drivende trommespill fra Antonio Sanchez. 
Et annet høydepunkt er «Department Store Clerk» med lekkert trekkspill fra Goldstein og Scott Colleys varme basstone langt fremme i lydbildet. 

CARL PETTER OPSAHL 
