Spillanmeldelse:«Mafia II» 

I «Mafia II» prioriteres drama foran action. 
Med et noe mer blandet resultat enn i den klassiske forgjengeren fra 2002. 

Helt tilbake i 2002 pløyde «Mafia» ny mark i sandkasse-actiongenren «Grand Theft Auto III» skapte året før. 
Uhøytidelig og overdreven tegneserieaction ble erstattet av tungt, hardkokt og autentisk action-drama. 

Illusion Softworks (nå 2K Czech) ville tilby en troverdig gangsteropplevelse fra 1930-tallets USA. 
Og de traff unektelig en nerve. 
En nerve som har stått i helspenn hos mange i åtte år nå. 

Endelig er oppfølgeren her, og denne gangen befinner vi oss i den fiktive, amerikanske storbyen Empire Bay på 40- og 50-tallet. 
Vi følger den italienske immigranten Vito Prochilo idet han snirkler seg inn i mafiaen etter å ha vært soldat under den andre verdenskrig. 

Og i likhet med forgjengeren, er vi nærmere «Gudfaren» enn «Grand Theft Auto». 
Historien, rollegalleriet, dialogen og dramaet står i sentrum, sporadisk avbrutt av skyte- og slåssesekvenser. 

Overraskende vendinger i historien driver opplevelsen videre i større grad enn heftige actionsekvenser. 
Noe som stort sett funker. 
Såpass velskrevet, velspilt og velregissert er det. 

I alle fall de første timene, for det starter virkelig strålende - troverdig, voksent, detaljrikt og deilig. 
Men så synker spillet ned i en litt småtam rytme hvor det blir litt for mye tomt prat og litt for langt mellom de virkelig engasjerende oppdragene. 

WolfParade: 
Jeg elsket Red Dead Redemption, men tror faktisk Mafia II kan ta over tronen, for meg personlig hvertfall. 
Diskuter Mafia II her! 

Jeg tviler på at «Mafia II» vil sette like dype spor etter seg som den klassiske forgjengeren, selv om det unektelig er et bra spill. 

«Mafia» anno 2002 var en sensasjon i det spill-landskapet det befant seg i. 
«Mafia II» er ikke er i nærheten av å være like revolusjonerende. 

PS: 
I salg fra 27. august. 
Spillet er testet på PC, og lanseres også på PS3 og Xbox 360. 
