Bee Gees «Love Songs» 2
(Polydor/Universal) 

Det faktum at Bee Gees-katalogen fremdeles bare er å få som dårlige førstegenerasjons-CD'er er - ved siden av at det samme utrolig nok gjelder The Beatles-albumene - en av den digitale alderens mer besynderlige og beklagelige faktum. 

I stedet setter Polydor kreftene inn på å lage hjerteløse samlinger som dette - 18 sanger av «romantisk» støpning (er «Lonely Days» egentlig en «kjærlighetssang»? 
Kanskje, men den føles ikke slik), plukket litt sånn herfra og derfra. 
Inkludert et par egne versjoner av hits skrevet for andre, rettere sagt «Islands In The Stream» (Kenny Rogers og Dolly Parton) og «Heartbreaker» (Dionne Warwick). 

Paradoksalt at en samling med «love songs» er så kjærlighetsløst satt sammen, stygt omslag og det hele. 

Du finner alle de viktige sangene herfra på den doble «Their Greatest Hits: The Record» (2001). 
Kjøp den og håp at plateselskapet tar seg sammen snart. 

MORTEN STÅLE NILSEN 
