Ytelse, karakterer og konklusjon
Det mest negative ved denne PCen er utvilsomt vifteløsningen. 
Viften går ikke konstant, men til gjengjeld bråker den mer enn vi setter pris på. 

Når vi ser hvor elegant vifteproblematikken løses av f. eks Toshiba, blir vi litt oppgitt når vi tester maskiner som ipower 5000 fra Packard Bell. 
Viften avgir en høyfrekvent hvining når prosessoren belastes, og vi har faktisk problemer med å konsentrere oss mens den går. 
Selv når du ikke bruker maskinen starter viften i ny og ne, noe som gjør at vi vegrer oss mot å plassere den i stua. 
Biblioteker, lesesaler etc er etter vår mening utelukket. 
På et kontor, derimot, der det fra før surrer fra maskiner og mennesker, går det langt greiere. 

LES OGSÅ: 

Men når det gjelder ytelse, er det lite å utsette på maskinen, selv om vi har testet kjappere maskiner basert på samme prosessor. 
Harddisk-ytelsen er dessuten bedre enn gjennomsnittet, og komprimering av 290 MB WAV-fil til MP3 ble unnagjort på under to minutter. 

Fullt så bra gikk det ikke under batteritesten; 2 timer og 15 minutter er ikke veldig mye å rope hurra for, og bekrefter at desktop-prosessoren krever sitt. 

Klikk på Tekniske data i oppsummeringsboksenfor detaljer omkring ytelsestall og fysiske egenskaper. 

Konklusjon 

Packard Bell ipower 5000 byr på god datakraft, samt bra med utstyr, programvare og tilkoblingsmuligheter, til en fin pris. 
Den er likevel ikke noe førstevalg når vi vurderer desktop-erstattere; først og fremst på grunn av støynivået, men også på grunn av den korte batterilevetiden. 
Her er det andre modeller i samme prisklasse som gjør en bedre jobb, mener vi. 

Tilbake til hovedartikkelen 
