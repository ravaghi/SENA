Altfor sukkersøtt
«My Little Pony: The Movie» er nok en barnefilm basert på en tv-serie. 
Den klarer ikke helt spranget til det store lerretet. 

«My Little Pony: The Movie» 

USA 2017 

Regi Jayson Thiessen 

Manus: Meghan McCarthy, Joe Ballarini m.fl. basert på tv-serien av Lauren Faust 

Skuespillere: 
Emily Blunt, Taye Diggs, Michael Peña, Zoe Saldana, Liev Schreiber, Sia 

Norske stemmer: Lise Mæland, Gaute Boris Skjegstad, Jannike Kruse, Stine Skårdal Jensen, Hanne Dancke Arnesen, Anniken Marie Nielsen, Anine Kruse Skaterud, Lena Meieran, Tiril Heide-Steen 

Aldersgrense 6 år 

Pastellponniene ble på 80-tallet skapt av leketøyskjeden Hasbro og rettet seg kun mot jenter. 
Det ble laget en spillefilm med samme navn i 1986 med navn som Danny DeVito på rollelisten. 
Den ble dårlig mottatt av både publikum og kritikere. 
Og ikke mye har endret seg siden 80-tallet, bortsett fra at hovene er blitt tynnere, håret mer glitrende og øynene enda større. 

Filmen handler om Twilight Sparkle, Applejack, Rainbow Dash, Pinkie Pie, Fluttershy, og Rarity, som må finne en måte å redde Equestria fra The Storm King og hans høyre hånd ponnien Tempest Shadow. 
Hun har blitt slem på grunn av mobbing i oppveksten og fordi hornet hennes er ødelagt, men med kjærlighet, klemmer, snillhet og nye vennskap kan hun kanskje bli snill igjen. 

De har fått med seg en rekke stjerner som Emily Blunt, Michael Peña og Liev Schreiber, men foruten sangen til Sia, betyr dette lite for de norske barna. 
Uten stjernefaktoren er det et par voksenreferanser, en del fengende sanger, og et par festlige karakterer, men filmen er først og fremst for fans. 
Det er altfor sukkersøtt på utsiden, og veldig lite spennende på innholdssiden. 
