TV-anmeldelse «Jævla homo»:Jævla nødvendig 

Bra om seksuell identitet. 
Men treffer muligens ikke dem som trenger det mest. 

«Jævla homo» 

Norsk dokumentarserie i fem deler. 

Mandager NRK3 kl. 21.05. 
På NRK TV mandagsmorgener 

Programleder: 
Gisle A. Gjevestad Agledahl 

Journalist Gisle A. Gjevestad Agledahl får klump i magen av offentlige kjærtegn fra kjæresten, fordi kjæresten hans er en gutt. 
Han er redd for å bli satt i bås, redd for alle dem som tror han bare er en «jævla homo». 
Nå skal klumpen i magen bort. 

Fikk du med deg: 
Noman Mubashir sto fram som homofil - får massiv støtte 

Så enkelt, og så komplisert, er premisset for denne dokumentarserien. 
Basert på de to første episodene gir den, for oss heteronormative, innsikt og forståelse i hvordan det er å stå utenfor. 
Og forhåpentligvis gir den dem som står utenfor en anledning til å vite at det er flere som dem der ute. 

I så måte er den mest interessante biten her en lengre intervjubit med mennesker som har ulike kjønns- og seksuelle identiteter. 
Der man går fra krøll på tunga-definisjoner som «ikke-binær transmann som er panfil og polyamorøs» til en som har sluttet med merkelapper fordi de er så vanskelige å forklare. 
Alle er i alle fall enige om at de kan kalle seg skeive. 
En heterofil kvinne konstaterer at «det er kjedelig å være heterofil, for man går ikke gjennom noen prosesser. 
Bare faller inn i normalen.» 

Les også: 
Pride-flagg fjernet fra Oslo S 

Normalen er utfordringen. 
Hva er den? 
Det som er bra er at Agledahl er - og presenterer seg selv som - en helt vanlig fyr i midten av tjueårene. 
Han spiller skytespill og har aldri vært på homseklubb. 
Den eneste «forskjellen» er altså at han tilfeldigvis har samboer av samme kjønn. 

Homofile Are Grongstad sto fram: 
– Ikke gjør som meg 

I en tidlig sekvens røvertestes folks fordommer når han presenteres med henholdsvis kvinnelig og mannlig kjæreste. 
Selvsagt hagler stereotypiene og fordommene som fremdeles sitter fast i oss alle. 
Her og i direkte konfrontasjon med en fotballspiller som ikke respekterer homofile, får Agledahl fram noen av utfordringene med å ikke være, om man kan kalle det dét, «som alle andre». 

Komfortsoner testes. 
Det å være komfortabel i roller utprøves. 
Helheten blir litt uklar, fordi programmet prøver å være både klokt og personlig samtidig. 
Det er mye Oslo-sentrum klipping, uten å helt ta høyde for at det nok er i andre deler av landet at det å være skeiv er en enda større og vanskeligere følelse å leve med. 

VG+: 
Homo, hetereo, bi eller pan - seksuelt forvirret? 

Trenger vi dette programmet etter «Skam», «O helga natt» og Nils Bech? 
Ja, selvsagt. 
Det er bare å lese kommentarfeltene på NRK der prosjektet ble annonsert. 
Kommer dem som trenger å se det for å møte og knuse sine egne fordommer og forestillinger til å se på? 
Det kan jeg dessverre ikke tenke meg. 

Husker du? 
Tidligere MGP-vinner Tooji Keshtkar tar for seg tematikken kjærlighet og lidenskap mellom samme kjønn i musikkvideoen, «The Father Project»: 
