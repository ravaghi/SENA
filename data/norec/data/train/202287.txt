Utfordrer 1: Illy
Maskinen fra Illy har et lekkert design tilnærmet lik klassiske espressomaskiner, og vekket stor fryd og beundring på avstand. 
På nært hold er den ikke like imponerende, for skroget er ikke malt stål, men plastikk. 
Maskinen er likevel tung og god, og gir inntrykk av kvalitet. 

Også denne maskinen er enkel i bruk, og selv om den bruker kapsler, bruker man den som klassiske espressomaskiner, der man putter kapselen i et bajonetthode, i stedet for å putte den inn i maskinen. 
Et display foran på maskinen viser når den er varm nok til å lage kaffe, det tok under et minutt med 0,5 liter vann, eventuelt varm nok til å steame melk. 
Og med et enkelt trykk kan du justere om du vil ha stor eller liten kopp kaffe. 
Det at man ikke putter kaffen inn i maskinen gjør at den er lettere å holde ren, det er kun pendelen som må vaskes etter bruk. 
Pluss også for plass til å sette koppene oppå maskinen, slik at de kan varmes opp. 
Kaffen får fin crema, men den forsvant fort. 

Maskinen varmes opp til 80 grader før den kan lage espresso, men høyeste temperatur vi målte på ferdig espresso var 68 grader. 

Pris: 2.999 kroner. 
Pris per kapsel: 
Cirka tre kroner, kjøpes i bokser. 
