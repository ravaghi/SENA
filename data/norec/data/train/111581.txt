Islandske tristesser
Ram og observant kjøkkenrealisme fra Island. 

HANDLER OM: 
Begge filmene får tett på noen hverdagslige, men dramatiske skjebner i dagens Island. 
Hovedvekten ligger på en tett, tett utforsking av relasjoner mellom mennesker som burde stått hverandre nær. 
De to filmene bruker til dels de samme skuespillerne og henger også tematisk nært sammen. 

DOM: 
«Barn» og «Foreldre» byr definitivt på en filmrett langt, langt unna den sedvanlige kinomenyen. 

I svart/hvitt (for øvrig meget velfungerende) samles fokus rundt menneskene på en nær dokumentarisk måte, og alle elementene er grå, hverdagslige, kjedelige, småmorsomme, tragiske, voldelige og patetiske på en oppfinnsomt virkelighetsnær måte. 

Virkningen er sær - men interessant. 
En publikummer som gidder og våger det helt uventede, har høstens store, minimale sjanse her - særlig hvis man legger inn begge filmene på samme kveld, og starter med «Barn». 
