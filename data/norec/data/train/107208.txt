Betty LaVette:«I've Got My Own Hell To Raise» 

(Anti / VME) 

Upolert stemmekraft med ujevn plate. 

59 år gamle Betty LaVette har en av de råeste, heseste og drøyeste kvinnestemmene innen tradisjonell r&b, noe som her kan høres innledningsvis i gospelversjonen av Sinead O'Connors «I Do Not Want What I Haven't Got». 
Her har LaVette - med god hjelp av produsent Joe Henry, selvfølgelig - soulifisert låter av mer populærmusikalsk kaliber, alle skrevet av kvinner (Joan Armatrading, Aimee Mann, Fiona Apple, Sharon Robinson). 
LaVettes tolkninger er høyst fascinerende, men mest ut fra hennes intense stemmebruk. 
En jevnt god plate, der kun Dolly Partons «Little Sparrow» skiller seg ut som virkelig magisk. 
