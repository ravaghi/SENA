Luftig sommerpop fra Dagens Ungdom
Skulle sommeren ikke vare, har vi i det minste musikk å ty til. 

Dagens Ungdom: 
"Lite å gjøre" (K. Dahl Eftf) 

Det er gått fire år siden Dagens Ungdom dukket opp med sanger å bli i godt humør av. 
Når følger det Oslo-baserte bandet opp det selvtitulerte debutalbumet med ti nye kutt av samme slag. 
Det er sommer, sol, dovne dager og en lett bris fra havet, uansett hva sangene måtte handle om. 

Vokalen deles mellom gitarist Harald Størmer Thaulow, gitarist Christopher Glass og bassist Kjersti Aase Winjum, mens Jonas Barsten Johnsen nøyer seg med trommene. 
De nevner forbilder som Go-Betweens, Bats og Talking Heads, og de ligger sånn omtrentlig i den retning. 
Ikke minst har gitarlyden blitt skylt i land fra steder langt unna. 

Umiddelbart finner jeg ingen sanger som vil definere sommeren 2018, men etter noen gjennomlyttinger begynner det å vokse fram noen kandidater. 

Åpningskuttet "Første rad" er så absolutt blant dem, med sin linje om at bussen går, de andre må stå igjen. 

Jo da, det er sanger her som blir med på sommerens biltur. 

Beste spor: 
"Første rad", "Kort fortalt", "Naken gris". 
