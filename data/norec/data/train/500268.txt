Fint for småttiser
God start på kinolivet. 

Det lett engstelige spøkelset Laban er en kjent og kjær skikkelse, både fra bøker og filmer. 
På lerretet gir han en fin start på kinolivet for små mennesker som ikke har all verdens kinofilmtilbud. 

«Laban – Lille Annas favoritter» er satt sammen av fem små fortellinger fra Labans liv, bundet sammen av lille Anna, med den lange, og minst like engstelige onkelen som bifigur. 

Laban har selskap av Labolina, Lilleprins Bus og de andre på slottet Godmorgensol. 
Her er litt skumlerier å bli passe skremt av, og mye å kjenne seg igjen i. 
Som lysten til å spise opp alt godteriet på en gang. 
Her er humor, varme og enkel, men pedagogisk formidling om at det ikke er utseendet som teller. 

Med sine 40 minutter er den akkurat passe lang til å holde de minste i age. 
