De er ikke stort eldre enn årets russ
Nye amerikanske indiekjæledegger. 

||| 
ALBUM: 
Da Avigdor Zahner-Isenberg og et par venner bestemte seg for å starte band, valgte de klokt nok å la kallenavnet til sin primus motor legge føringer for bandnavnet. 

Gjengen er ikke stort eldre enn årets russ. 
Den unge alderen til tross, får de virkelig dreisen på debutalbumet sitt. 

Sjarmerende, fornøyelig, og snedig er blant adjektivene som går igjen i indiemeldingsboka. 

Tekstlig sett har muligens ungdommene fortsatt noe å hente, selv om den pubertalfilosofiske retningen de her representerer riktignok er forholdsvis underholdende til tider. 

På foreldermøtet får likevel Avi Buffalo hovedsakelig mest skryt, og det fra de dyktige klasseforstanderne The Shins og de kule vikarene Built To Spill. 

Dermed er det faktisk et smått imponerende vitnemål Avi Buffalo nå tar med seg ut i voksenverdenen. 

Og det på første forsøk til og med. 
