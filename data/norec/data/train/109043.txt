Plateanmeldelse:Krokofant - «Krokofant» 

Elledilt. 

Ingen mangel på halvimprovisatoriske trupper med jazz-, prog- og tungrockhybrider på tapetet i moderlandet i øyeblikket. 

Flere av dem har en gjøglete aura (jfr. låt- og bandnavnene). 
Kim Hiorthøys omslag for Rune Grammofon gir dem et selvbevisst samlebåndpreg. 

Men man skal ikke klage så lenge platene fortsatt holder denne kvaliteten. 
Den kongsbergbaserte gitar/bass/saksofon-trioen Krokofants debutalbum starter karrig og kranglete, med pisking på kinacymbalen og strenge riff, blir så lystig vimsete á la syttitallets «Canterbury-scene» og ebber til sist ut i dust drømmeaktig «In A Silent Way»-belysning. 

Utøylet og kontrollert på én og samme tid. 

BESTE LÅT: 
«Castaway» 
