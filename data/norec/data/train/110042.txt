The Beach Boys:«That's Why God Made The Radio» 

(Capitol/EMI) 

Giktiske åreknutebein lunter ut i sanden. 

Har du lyst til å «go steady» med The Beach Boys (alder: 63-71)? 
Nå har du sjansen - en siste gang. 

«That's Why God Made The Radio» er bedre enn man kunne frykte på tre avgjørende punkter: 
Melodiene, arrangementene og korharmoniene. 
Når det gjelder «tematikken» er den mer forstyrrende enn det meste. 
The Beach Boys synger fortsatt om det samme som de har sunget om siden 1968: 
Gårsdagen er ikke over, husker du da vi gjorde ditt og datt, skal vi ikke gjøre det igjen? 

Den innstendige, falske infantiliteten disse barnemennene bringer til torgs er ganske ubehagelig i lengden. 

BESTE LÅT: 
«That's Why God Made The Radio» 
