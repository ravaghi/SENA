Annika på engelsk
Når svenske Annika Norlin synger på morsmålet, kaller hun seg Säkert. 
Når hun velger engelsk, er navnet Hello Saferide. 

Som sistnevnte er 36-åringen fra Östersund nå framme ved album nummer tre. 
Når er hun best? 
Vel, det spiller egentlig liten rolle om hun velger svensk eller engelsk. 
Hun er bra uansett, og tekstene er vel verd å få med seg på begge språk. 
Her er hun i sitt mer popvennlige hjørne, selv om vokalen er dempet. 
Albumets friskeste øyeblikk er "I was Jesus", der hun er Jesus, Gandhi og Martin Luther King. 

Beste spor: 
"Forgot about songs", "I was Jesus", "Rasberry lips", "This body". 
