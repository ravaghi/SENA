The Morning Benders:«Big Echo» 

(Rough Trade / Playground) 

Beach Boys fra fremtiden. 

Sol, sval fuzz og et retrospektivt svev tilbake til doowopen. 
Produsert av Grizzly Bears' bassist som et fremtidsekko av Brian Wilson som kan få enhver til å lengte til bølgene. 
I motsetning til blikkboksdebuten skaper San Fransisco-kvartetten lyden av widescreen-California, men med skiftende skydekke over blått hav så langt du ser. 

Kombinasjonen svevende femtitallsharmonier og drømmemørklagte kanter gir uskyldskontraster som om de egentlig var en David Lynch-oppfinnelse - noe gjenlyden av Animal Collective er med å understreke. 
Like fullt er dette over normalt stødig - uavhengig av hvor bakfulle bandet påstår de er. 

Beste låt: 
«Excuses» 

TOR MARTIN BØE 
