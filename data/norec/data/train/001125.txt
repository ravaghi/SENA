Trygg pianopop
Ingeborg Selnes har så bra stemme at hun bør dyrke den fullt ut. 

Ingeborg Selnes, Norwegian Wood 09 

Ingeborg Selnes har så bra stemme at hun bør dyrke den fullt ut. 

Urørts Underwood-scene preges i år av gjennomgående høy kvalitet. 
En av grunnene er Bødø-jenta Ingeborg Selnes. 
Hun fikk med det solide backingbandet Nomber 5s i ettermiddag oppfylt et av sine høyeste ønsker: å varme opp for selveste Todd Rundgren. 
Ut fra antall oppmøtte, er det tydelig at Selnes allerede er et relativt etablert navn. 
Kanskje ikke så rart, all den tid hun har en karaktersterk og god stemme som gjør henne skikket til å traktere ulike tonearter. 
Hun kan dermed tillate seg å spille uhildet popmusikk, låter som nikker til Marit Larsen og Susanne Sundfør - men med enklere låtstrukturer. 
Og det gjør hun fra åpneren "Artificial Plan", gjennom fem låter - der "Beetlebum" og radiolåta "Open Your Heart" fremstår som høydepunktene. 
Der hun tillater seg å preprogrammere vokalspor, gir hun musikken en tydeligere dybde og særegenhet, det fungerer veldig godt og er noe hun er tjent med å dyrke i livesammenheng. 
Likevel preges konserten tidvis noe av at alle bandelementene vies like stor plass, slik at Selnes sterkeste kort - nemlig stemmen, drukner i all lyden. 
Hun har garantert mye tid til å finjustere uttrykket, og har definitivt gode forutsetninger for å bli en ny yndling i året som kommer. 

Flere bilder fra konserten: 
