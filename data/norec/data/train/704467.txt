Kar for sin klarinett
Noen liker moren, andre liker datteren – og noen sverger til klarinetter. 

Tilhører du disse, er du kanskje like glad i Artie Shaw (1910-2004) som det Vidar Kenneth Johansen er. 
Shaws "The Grabtown Grapple" kommer i en flott tolkning, mens spenstige "Shawmanistic blues" er en av mange nyskrevne sanger fra Johansen. 

Med seg i Clarinuts har han blant annet kolleger fra det lokale jazz/blues-bandet Bayou Blue. 
Nils Christian Fossdal har en gjesterolle som vokalist i "Comes love", mens Johansen selv tar seg av sangen i hyllesten "Three cords for beauty". 

Beste spor: 
"Comes love", "Shawmanistic blues", "The Grabtown Grapple". 
