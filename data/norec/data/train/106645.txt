«ASTERIXOG VIKINGENE» 

Regi: 
Stefan Fjeldmark, Jesper Møller. 
Da/fr. animasjonsfilm 7 år. 

NORSKE STEMMER: 
Anders Hatlo, Atle Antonsen, Aksel Hennie, Linn Skåber, Pernille Sørensen. 

HANDLING: 
Asterix og Obelix skal forsøke å gjøre en kriger ut av den noe oppblåste, men pysete Provoix - nevø av Majestix. 
Samtidig er vikingene på tokt i Gallia, Provoix blir tatt som gissel og våre galliske helter må på redningstokt til det kalde nord. 

DOMMEN: 
Intet å utsette på de norske stemmene, men viddet og de verbale detaljer fra Goscinny og Uderzos eventyrlige seriehefter får ikke samme poengterte effekt utenfor tegneserienes ruter. 

Når det er sagt, så er det godslig humor, godt lynne og passe med spenning i denne versjonen som har innlagt et par nymotens påhitt. 
Som for eksempel SMS via en fugl. 
Et par freske vikingbekjentskaper liver også opp. 
Alt i alt en grei underholdningsfilm. 
