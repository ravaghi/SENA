The Middle East:«I Want That You Are Always Happy» 

(Pias / VME) 

Nærmest fullkommen innestemme. 

I motsetning til den fine og umiddelbart lyse EP-en fra i fjor, har Australias eneste virkelige indiekollektiv krøpet milevis inn i tussmørket. 

Som band er de fremdeles inderlige og kontrollert dempet, men denne gangen mer sansbart smertelige. 
Riktignok fråtses det i sjangerens forutsigbarheter - spesielt hviskende intim ettertanke. 

Men kombinasjonen av ambient sus og pianoklanger fra Grieg fusjoneres i selvbevisst episk storhet, og sammen med transportetapper fra støyende Ladybug Transistor-land blir dette noe rundt stillestående perfekt. 

Det tar tid, men det er det absolutt verdt. 

BESTE SANG: 
«Deep Water» 

TOR MARTIN BØE 
