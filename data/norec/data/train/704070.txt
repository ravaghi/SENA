Alicia i fyr og flamme
Alicia Keys var bare 20 år da hun fikk en verdenshit med singlen "Fallin'". 

Nå er hun 31 og fremme ved album nummer fem. 
Tiden er inne for en fornyelse, og hun henter inn et kobbel hippe navn som Emeli Sandé, Gary Clark Jr. og Jamie xx – folk som samtidig vet å verdsette en god sang. 
Singelkuttet "Girl on fire" med Nicki Minaj er en ekstremt lettantennelig låt, med trommesampling fra Billy Squires "The big beat" (1980). 
Samtidig er det varme pianostykker som "Not even the king" som fortsatt utgjør forskjellen på Alicia og resten av kobbelet. 

I "Fire we make" og "Brand new day" kombinerer hun det beste fra begge leire: 
" _Don't be mad, it's just a brand new kind of me/And it ain't bad, I've found a brand new kind of free_ ". 

Beste spor: 
"Brand new me", "Girl on fire", "Fire we make". 
