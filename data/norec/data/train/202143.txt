AMD Sempron 140:Slik yter den 

Den koster nesten ingenting, men her får du svært mye for pengene. 

AMD Sempron 140 er en relativt avansert 2,7 GHz-prosessor basert på 45 nm-arkitektur, og ser du bort fra at den kun har én aktiv kjerne har den støtte for maskinvareaksellerert virtualisering, og kan dermed brukes til å kjøre Windows XP-modus i Windows 7. 
Dette er verken Celeron- eller Pentium-prosessorene til Intel i stand til. 

En annen udiskutabel fordel er at prosessoren leveres med en kjøler og vifte som har innebygd temperatursensor. 
Med de rette innstillingene i PC-ens BIOS, blir den i stand til å regulere viftehastigheten etter kjølebehov. 
Slike vifter fulgte ikke med eldre Sempron-prosessorer, ei heller Celeron-prosessorer fra Intel. 

Og her kommer kanskje den viktigste fordelen, strømforbruket er maks 45W, og varmeutviklingen er svært lav. 
I vårt miditower-kabinett uten andre vifter enn den som sitter i strømforsyningen, målte vi temperaturen til under 30 grader ved lav belastning, og ved full belastning nådde den knapt 40 grader. 
Og prosessorvifta var knapt hørbar under noen omstendigheter. 
Det er oppsiktsvekkende, og vi tipper mange vil bli fristet til å prøve med en vifteløs løsning til denne prosessoren. 

Phenom II 905e har fire kjerner, og her lå temperaturen også stort sett på 30-tallet, men vifta hadde en litt høyer omdreiningshastighet her. 

Hva sier så opplevelsesindeksen i Windows 7? 
Her er de respektive tall med de to prosessorene: 

Relativt klar forskjell her altså, men syntetiske tall kan aldri erstatte stoppeklokka. 
Før vi gikk i gang med videotestene satte vi prosessorene til å utføre et par tunge jobber: 

1. 
Videokomprimering. 
Videofil med varighet 3m 28s. Fra DivX HD (1080P) til MKV (720P) ved hjelp av DVDFab: 

2. 
Filkomprimering: 
Diverse filer, totalt 577 MB, til RAR-format ved hjelp av WinRAR 3.7: 

De to testene våre sier ikke alt, men de levner ingen tvil om at Sempron 140 aldri bør være et førstevalg for deg som ønsker å utføre tunge jobber raskt. 
Forskjellene mellom de to prosessorene var faktisk større enn vi hadde forventet i disse testene. 

Videoavspilling 

Men vår test-PC brukes først og fremst til videoavspilling. 
Hvordan håndterer den det? 

Første test: 
MKV-filer, 720P/1080P. 
Vi bruker først medieavspilleren VLC 1.0.3. 
Vi opplever tydelig hakking, 1080P kunne vi bare glemme. 
Vi sjekker prosessorbelastningen, som ligger høyt, men ser ikke ut til å gå helt i taket: 

Vi prøver derfor forskjellige innstillinger i programmet, uten positiv effekt. 
Med Phenom II 905e opplever vi ingen problemer, og svært lav prosessorbelastning: 

Deretter prøver vi avspilling av de samme filene ved hjelp av spilleren Splash Lite. 
Prosessorbelastningen ligger vesentlig lavere enn ved bruk av VLC, og vi opplever ingen hakking verken på 720P- eller 1080P-klippene på Sempron 140: 

også Media Player Classic fikset brasene uten problemer. 

Andre test: 
Blu-ray-avspilling ved help av PowerDVD. 
Prosessorbelastning ligger stabilt rundt 40% på Sempron. 
Ingen tegn til hakking eller andre problemer, legg også merke til den lave temperaturen: 

Konklusjon 

Vår lille test avslører at Sempron 140 er et glimrende prosessorvalg for deg som skal bygge et mediesenter til en billig penge, og da gjerne sammen med Asus-hovedkortet M4N78-VM, den integrerte grafikkbrikken, 2 GB minne og Windows 7. 
Ikke barer yter den godt nok, den er også svært stillegående. 
Også til filserver og andre enkle serveroppgaver i heimen kan den definitivt gjøre jobben like godt som langt dyrere alternativer. 

Vi hadde litt problemer med HD-video og avspilleren VLC, men andre gratis-avspillere spiller de samme filmene våre uten å mukke. 

Vi ville derimot ikke valgt denne prosessoren dersom vi også skulle bruke PC-en til videoredigering og andre tyngre oppgaver, her ville vi klart gått opp noen hundrelapper i pris og valgt en flerkjerneprosessor - for eksempel denne. 

Ønsker du å se en "rangering" av Sempron 140 mot andre prosessorer? 
Denne oversikten hos Passmark gir en god indikasjon. 
