Margaret Berger:«In A Box» (låt) 

(Universal) 

Dersom «Idol» kan relanseres ... 

Den har forsvunnet litt i mengden denne, «Idol»-toerens første singel på fem år. 
Ikke rettferdig. 
Greit, så er det mange som prøver seg i Robyn-gaten nå for tiden, «melantronica», og målt mot Robyn virker dette både naivt og klønete. 
Men den uskyldige inderligheten gjør den til en helt utrolig søt sang; den sømløse overgangen fra vers til refreng er til å spise opp, og introen stjeler like frekt fra Stevie Nicks' «Edge Of Seventeen» som Destiny's Child gjorde på «Bootylicious». 
