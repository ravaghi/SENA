Konklusjon og karakter
Er målet ditt å ha en stor TV med god bildekvalitet er denne 50-tommeren noe for deg. 

Da vi først monterte TVen syntes vi faktisk at den var i største laget, men som alltid: 
Det er bare en vanesak. 
Etter et par dager var den akkurat passe, og nå er situasjonen at vår vanlige TV ser ut som en reise-TV i forhold. 

Utseende 

Smak og behag kan alltid diskuteres, men vi likte den sorte rammen rundt skjermen. 
Den solide TV-foten i metall-finish gir også et eksklusivt inntrykk. 

Vi synes bildekvaliteten er meget god. 
Den gamle regelen om at man får det man betaler for, gjelder også her. 
Det er stor kvalitetsforskjell på de ulike plasmaskjermene, og i så måte er denne Pioneer-modellen et trygt valg. 

Og mens du venter på at HDTV skal komme til Norge kan du i hvert fall nyte kvaliteten fra en DVD-spiller med HDMI-utgang. 
Vi gir også pluss i margen for minnekort-inngangen og PC-bildet. 

Pris 

Den store ulempen er selvsagt prisen. 
Med en veiledende pris på 84.998 kroner er ikke dette en TV som er alle forunt. 

Prisen inkluderer veggfeste eller det dreibare bordstativet som vår modell var utstyrt med. 
Skal du ha originalhøyttalere i tillegg må du ut med nye 2.500 kroner. 

Lillebroren til PDP-504 
HDE er på 43-tommer, og er rundt 25.000 kroner billigere i innkjøp. 
Hvis du ikke er ekstremt opptatt av de siste syv tommene kan det være et godt alternativ. 

Minispesifikasjoner: 

XGA-oppløsning 1280*768 
Mål (kun skjerm): 
127 cm bred, 73,7 cm høy, 9,8 cm dyp. 
Vekt = 38 kg. 
Mål medieboks: 42 cm bred, 9 cm høy, 29,7 cm dyp. 
Vekt = 5 kg Kontrast = 1100:1, Lysstyrke = 1000 cd/m2 
