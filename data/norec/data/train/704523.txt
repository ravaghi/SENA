Supertjuagutter
I den grad man går med på at det kan oppstå supergrupper i Bergen, må Evig Din For Alltid sies å være en slik. 

Bandet består av Frank Hammersland (Pogo Pops, Popium), Per Arne "Piddi" Fjeldstad (Pompel & The Pilts, Syk Pike), Frode Unneland (Pompel & The Pilts, Savoy, Chocolate Overdose og Unge Frustrerte Menn) og Petter Folkedal alias Sergeant Petter. 
Snaut et år etter den selvtitulerte debuten er de tilbake med et nytt knippe sanger på bergensk, naturlig nok spilt inn i Duper studio med produsent og assosiert bandmedlem Yngve L. Sætre på tangenter. 
Du finner 60-tallspop og overraskende nok krautrock i rillene her, pluss en miks av De Musikalske Dvergene og Håkan Hellström i "Du reiser så lett". 

Beste spor: 
"Åpenbart", "Du reiser så lett". 
