Toby Keith, «Clancy's Tavern»
(Show Dog / Universal) 

Tørst, men tiltagende veloppdragen. 

Jo mer han toner ned Ted Nugent-retorikken, jo mer spiselig blir Toby. 
Til og med det sleske gliset hans er til å holde ut. 

Perioden da Keith ønsket å være et énmanns-Lynyrd Skynyrd later til å være over, erstattet av et inderlig ønske om å bli den nye Waylon Jennings (med svakere stemme). 
Man stusser når Keith blander inn «atmosfærisk The Edge-gitar» eller krampejovial allsang («Red Solo Cup») i «roadhouse»-miksen sin. 
Og ja, det høres ut som om han kjeder seg i balladene. 

Men har noe Keith-album hatt flere låter om drekking? 
Tror ikke det. 
Mange vil ta dét som en anbefaling i seg selv. 

BESTE LÅT: 
«Beers Ago» MORTEN STÅLE NILSEN 
