Backyard Babies:«Stockholm Syndrome» 

(BMG) 

Dette er rock'n'roll på alvor! 

Backyard Babies, Sveriges svar på Gluecifer, har med «Stockholm Syndrome» levert den type udødelig rock'n'roll som kanskje bare gamle Kiss-hoder kan velte ut av seg. 
For dette er skapt ut av pur kjærlighet til eksplosiv og hardnakket ROCK. 
Det var en overdrivelse, men hører man låter som «Everybody Ready?!» og «Minus Celcius», så er det sånn det virker. 
Hele platen er en stilsikker, selvsikker og breial maktdemonstrasjon av skittent åttitall - fremført med lidenskap og spilleglede fremfor ønsket om å følge en cool linje. 
