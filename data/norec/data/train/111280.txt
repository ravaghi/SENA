Sukkersøtt
Vellaget, men utrolig konvensjonell og forutsigbar liten bagatell av en dagdrøm. 

Voksen, flink og attraktiv forretningskvinne mestrer ikke dating-leken. 
Voksen, rufsete mann gjør det altfor godt. 
Da møtes - og det går selvfølgelig forferdelig galt. 

Når deres felles venner dør, får de to felles ansvar for en bedårende liten pike. 
Gjett hvordan det går!? 

Ingen spoiler-varsel trenger seg på, som man forstår. 
På den annen side: 
Heigl har unektelig sin kontrollerte sjarm. 
Og Duhamel ditto utagerende. 

Men alt i alt virker dette først og fremst som en mulighet til å gi en rad skuespillere primært med TV-bakgrunn (Heigl er et slags unntak) mulighet til å spille i en «ordentlig» film. 
Uten at originaliteten hever seg merkbart over nettopp TV-serie-formatet. 
