Jernnevene i miniformat
Nok en spillserie tar skrittet fra PS2 til PSP, og lykkes ganske bra. 

Tekken-serien har vært en suksess i spillehaller og på Playstation. 
Men slåssespill er av natur sosiale spill, og det er derfor utfordrende å lage en håndholdt versjon. 

Det er nemlig slik at slåssespill skal spilles av flere, mann mot mann. 
I spillehallene eller hjemme i festlig lag. 
Det sier seg selv at dette blir vanskelig med en PSP, der bare en kan spille om gangen. 

«Tekken: 
Dark Resurrection» kompenserer for dette ved å gi deg masse småspill, belønninger og flere spillemoduser enn noe annet Tekken-spill. 
Det fungerer bra en stund, men man blir etterhvert lei av å slåss mot datamaskinen gang på gang. 

Man kan spille trådløst mot andre som er i nærheten med en egen PSP, men det blir allikevel ikke helt det samme som en guttekveld med pils og storskjerm og blodige slåsskamper. 
Det er heller ikke mulig å spille mot andre over internett, men man kan laste ned andres spillerdata, og spille mot virtuelle versjoner av disse. 

Så da sitter man igjen med et teknisk imponerende, men litt ensomt slåssespill, som kompenserer tålelig bra ved å gi deg masse belønninger man kan låse opp. 
Dersom du gidder å slåss mot datamaskinen gang på gang på gang da. 
