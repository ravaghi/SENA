Djerv krigshistorie
Manus : Ole Meldgaard, Dave Mango, Petter Næss 

Musikk : 
Nils Petter Molvær 

Skuespillere : 
Florian Lukas, Lachlan Niebor, Stig Henrik Hoff, Rupert Grint, David Kross, Kim Haugen 

Egnethet : Ungdom/voksen 

Denne filmen er inspirert av en virkelig hendelse fra våren 1940: 
Et tysk bombefly og et engelsk jagerfly skyter hverandre ned over den norske fjellheimen. 
Tilfeldigvis søker de overlevende fra de to flyene inn i den samme jakthytta. 

Manuset er en kraftig utvidelse av fantasien. 
I virkeligheten tilbrakte ikke pilotene mye tid sammen i den hytta, her har manusforfatterne gitt dem flere døgn og et skikkelig uvær, med svært lite mat og magert med brensel. 
Dét, og to forskjellige vesener med hensyn til tro, lydighet og disiplin, kan skape mye velfungerende drama. 

Det gjør det her. 
Dramaturgien er enkel: 
En A, B, C-historie av nærmest universell karakter om hva som skjer når fiender settes sammen i et lukket rom og tvinges til å arbeide sammen. 
Frykt og arroganse råder i begynnelsen, det viker etter hvert som de menneskelige trekk trer frem hos den enkelte. 
De momentene, pluss de ytre, naturgitte elementene de må slåss mot, gjør at våpnene legges til side og vennskap spirer. 
Men nede i bygda blir norske militære klar over at et tysk bombefly har crashlandet oppe i fjellet 

Det er et enkelt, men meget velfungerende drama Petter Ness (blant annet Elling-filmene) har skapt sammen med sine manusforfattere, sin internasjonale skuespillerstab og den atmosfæreladede komponisten Nils Petter Molvær. 

Samtlige skuespillere tolker sine typer kortfattet og effektivt. 
Vi noterer oss at norske Stig Henrik Hoff som tysk soldat er velsignet fri for de dårlige skuespillermanérene han iblant kan ha i norske filmer. 

Dom: Djervt, stramt og tiltalende. 
