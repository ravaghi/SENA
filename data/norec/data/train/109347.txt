Plateanmeldelse:Jonas Fjeld & Chatham County Line - «Western Harmonies» 

Onkel i Amerika. 

ALBUM: 
VISER/AMERICANA Jonas Fjeld & Chatham County Line «Western Harmonies» (Columbia/Sony) 

Forskjellen på platene Jonas Fjeld lager på egenhånd, og de han lager med kvartetten fra Raleigh, North Carolina? 
Vel, instrumenteringen. 
Utover det: 
Mindre og mindre. 

Følelsen er i det store og det hele den samme. 
Fjeld utstråler her, som «der», en lun fortrolighet - snill styrke. 

Chatham County Line er et bluegrassband, men ingen fanatikere. 
Det er dessuten (enda) flere norske tekster på «Western Harmonies», kompaniets tredje - endog trommer. 

Det er de melodiske visene i norsk språkdrakt som setter seg best i hukommelsen. 
Det er flere av dem - «Som i gresset», «En gammel mann», «Tilbake» - og de er på høyde med hans beste. 

BESTE LÅT: 
«Brevet» 
