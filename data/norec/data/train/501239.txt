I V-sonen
Bergensrapperen Jonas Vs «Sonar ut, flippar ut» var antagelig den beste raplåten som kom i Norge i 2012 (en fantastisk remiks av låten med blant andre John Olav Nilsen og A-Laget er nå tilgjengelig på strømmetjenestene). 

Jonas V har siden da kommet med en del spredte utgivelser, men i sitt tempo og på sin måte. 
Nå er han ute med singelen «Roen», en tilbakelent sak hvor det definitivt foregår mer utsoning enn utflipping. 
«Vi lar roen senke seg, roen den har eg», rapper Jonas V, som sammen med produsent Hkon har gitt ut nok et stykke klokkeren rap. 

Jonas V har definitivt roen. 
