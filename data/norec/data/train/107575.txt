Anneli Drecker:«Frolic» 

(Capitol/EMI) 

NB! KOPIKONTROLLERT CD! 

Bel Canto-vokalisten tilbake i reinhekla synth-pop. 

Anneli Drecker tar skrittet helt tilbake til den synth-baserte populærmusikken som influerte henne aller tidligst i karrieren, og har skapt et album som er tidløst på den måten at det strengt tatt like gjerne kunne vært laget i 1987 som i 2005. 
Flere steder blir synth-teppene både gammelmodige og litt for dominerende, selv fra sin bakgrunnsposisjon. 
Likevel innehar Anneli en av landets mest markante stemmer - en stemme som denne gangen kommer klarest til sin rett på de raskere numrene, som «Desire», småfunky «Safe Now» og «Stop This». 
Men best er hun likevel i samarbeid med Röyksopp - «You Don't Have To Change» er overlegent denne platens beste spor! 
