Breddfull komedie-galskap
Jeg kan ikke huske at animasjonsfilmen «Madagaskar» var breddfull av galskap. 

Den virket mer som en vanlig skøyerfilm om antropomorfi. 
Men oppfølgeren er sinnssykt magisk. 
Via uvanlige uhell havner løva, flodhestå, sjiraffen og sebraen i det klisjé-afrikanske Serengeti, og der bryter hemningsløs karakteriseringshumor løs som om noen slapp et halvårs tarmgass ut av full tønne. 

Kong Julien fra Madagaskar er med på kjøret, som om han var tredjemann i Madcon. 
Pingvinene mekker fly ved at de stjeler biler fra amerikanske turister og sysselsetter apene som produksjonsarbeidere med streikerett. 
Men gründerne havner i trøbbel med ei militant gammel dame fra Yonkers. 
Det skjer nesten bare overraskende ting i denne herlige komedien. 
Jeg skulle ønske at de som laget «Kurt blir grusom» kunne se den og etterpå fundere over hva humor er. 
