Garbage «Bleed Like Me»
(A&E Records) 

Burde gitt seg mens leken var god. 

Det begynner å bli noen år siden Garbage var et relevant band. 
Albumet «Bleed Like Me» er i alle fall en nokså uinteressant affære med begrenset appell utover kretsen av harde fans. 

Shirley Manson var defintivt en av de tøffeste kvinnene i rocken på midten av 90-tallet, men i dag kan selv ikke hun bidra til å redde de altfor mange middelmådige låtene. 
Garbage låter fortsatt som seg selv; mektig, tungt og brautende. 
Identiteten er for så vidt inntakt med et digert lydbilde som fylles ut av en vegg med gitarer og et maskinaktig komp. 

Midtveis i albumet kommer det et knippe OK låter som «Bleed Like Me» og «Metal Heart», men altfor ofte druknes gode tilløp og ideer i A4-klisjeer som må være skreddersydd for amerikansk radio. 

Garbage burde gitt seg mens leken var god. 

ESPEN A. HANSEN 
