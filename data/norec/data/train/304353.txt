«Tenk DumDum på grisefylla og Turboneger uten gangsyn»
Klovner i Kamp og Apollo «på rocker'n». 

||| 
ALBUM: 
Yoga Fire har bestemt seg for å bli «Norges største rockeband». 
Om storhet måles i skrålende gutter og jenter på ryddige vorspiel landet rundt, kan målet være innen rekkevidde. 

Debutplata gis ut ei uke etter bandets egen myteskapende selvbiografi. 
Den har alt som kreves av et allmennvennlig partyband. 

Tenk DumDum Boys på grisefylla, Turboneger uten gangsyn og Knut Schreiner eller en treningsstudiotilpasset Jokke, og du får muligens et inntrykk. 

Linjer som «vi er spiker'n i kista for norsk musikk» gjør fallhøyden lav, men ambisjonsnivået virker til å være tilsvarende. 

Her finnes ikke alvor, nyskapning eller forsøk på satire, her er vitsefortelling, griseprat og hjertelig omfavning av alle rockeklisjeene. 

Yoga Fire er en god forretningsidé, godt gjennomført, tidvis veldig morsomt, men blir aldri musikalsk interessant. 
