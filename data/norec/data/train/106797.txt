Skremmende dum!
Regi: 
David Zucker. 
Med Anna Faris, Regina Hall, Craig Bierko, Carmen Electra, Shaquille O'Neal, Charlie Sheen, Anthony Anderson, Dr. Phil, Chingy, Leslie Nielsen, Lil'John. 
Am. komedie. 

Oppskriften er den samme som før: 
Man tager et knippe velkjente filmer, et knippe velkjente figurer, noen velkjente TV-opptredener. 
Og smører det sammen til tullball i den totale overkant. 

Noen vil finne dette overstadig morsomt. 
Og det er på mange måter skikkelig gjort på sine egne premisser. 

En norsk publikummer vil dog ha to handikap andsynes «åndsverket»: 
Erigerte peniser, kroppsvæsker, griseprat og annet smågodt er nok mer «sjokkerende» i amerikansk medievirkelighet enn her. 
Mens en del filmer, TV-opptredener og offentlige figurer er tydeligere for amerikanerne enn for oss. 
Meg moret det måtelig. 
