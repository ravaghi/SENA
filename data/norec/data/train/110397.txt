Martin Hagfors- «Men And Flies» 

(Me / Musikkoperatørene) 

Prøver en Thom Hell - uten hell. 

Martin Hagfors har vært i bransjen lenge, men er mest kjent for sine rotnære bidrag til countrybaserte prosjekter som HGH og Home Groan. 
Når han nå solodebuterer, kaster han disse røttene på hylla og retter heller blikket mot andre røtter - nemlig popmusikkens. 

Tematisk legger han seg dermed tett opp til fjorårets blinkskudd fra Thom Hell, der sørlendingen lyktes i å finne den melodiperfekte fusjonen mellom blottstilte følelser og gjennomorkestrert popmusikk på grensen mot det pompøse. 
Hagfors, tross sin milde, behagelige stemme, er dessverre langt unna det samme resultatet i Lars Horntveths produksjon og arrangementer. 
Sistnevnte preger plata såpass mye at dette like mye blir Horntveths plate som Hagfors sin, og en ullen personlighet på en debutplate er alle førstereisgutters mareritt. 

ANBEFALTE KJØP: 
«Tattooed On My Eyes» og «I Need To Know». 
