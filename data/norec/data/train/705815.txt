BOK:I krig og kjærleik 

BOK: 
Ei kjærleikshistorie i krig og migrasjon. 

Mohsin Hamid: 
Exit Vest. 
Roman. 
189 sider. 
Omsett av John Erik Bøe Lindgren. 
Cappelen Damm. 

I «Exit Vest» følger vi Saaed og Nadia frå deira første møte, ei gryande forelsking, gode tider og brot til dei møtest igjen femti år seinare. 
Krigen i heimlandet gjer at dei flyktar først til Middelhavskysten, så vidare til London, og til sist til Marin i California. 

Det er ei forteljing som tar opp krig og migrasjon med klangbotn i krigane og revolusjonane i Midtausten dei ti siste åra, ikkje minst krigen i Syria og migrasjonstraumen over Middelhavet og inn i Europa. 

Hamid bruker grepet frå barnebøkene til CS Lewis og teiknefilmen «Monsterfabrikken». 
Istaden for å skildre reisa finst det i denne boka simpelthen dører, som gjer at ein kan reise direkte frå ein stad til ein annan. 
Når Nadia og Saaed finn døra til London, endar dei opp i eit luksuriøst overklassehus. 
Dette gir romanen eit eventyraktig preg som kler forteljinga veldig godt. 

Eg vil påstå at romanen blir betre og betre. 
Skildringa av den gryande forelskinga i starten av forholdet er det svakaste i romanen. 
Språket tenderer i å vere gammelmodig og belærande med irriterande lange setningar som kanskje er betre på originalspråket enn på norsk. 
Til dømes har Nadia ”... kastet av seg jomfrudommens åk med noe perpleks men ikke overdreven møye.” Hamid smett også inn nokre små paralellhistorier som ikkje er nødvendige for forteljinga om Hamid og Saeed. 

Boka er best når ho skildrar Nadia og Saaeds liv ved Middelhavskysten, i London og Marin. 
Det er som avstanden som ligg i språket frå før funkar bra når han skal skildre det framandgjerande på nye plasser. 
Dette gjer Hamid særs godt, og der er mange gode passasjar om vår samtid i migrasjonens tidsalder. 
Hamid gir mykje innsikt i korleis migrantar opptrer og kva vilkår dei lever under: 
”Saaed trodde først at de kanskje var redde for at han kunne forstå dem. 
Senere fikk han mistanke om noe annet. 
At de skammet seg, og at de ennå ikke visste at skam var en vanlig følelse for flykninger og at det derfor ikke var noe særlig skammelig å skamme seg..” 
