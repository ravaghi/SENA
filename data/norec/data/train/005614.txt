Headbang til denne
Det legges lite imellom på klubbvennlige "Inntrykk". 

En måned etter at 33,3 prosent av Sushi x Kobe startet på det som virker som en relativt lysende solokarriere, lanseres "Inntrykk". 

Vi snakker om en atskillig hyper sak. 
Det går hardt her. 
Noen vil kalle dette frenetisk britisk klubb-influert dansegulvbanger, som har fått i seg ukjente substanser, med tilhørende hissig refreng. 
Andre vil kalle det et frekt låtvalg av DJ-en etter midnatt på byen. 

Hjernen spiller meg ikke et puss når sammenligninger med Skrillex dukker opp et minutt uti låten. 
Poenget er at "Inntrykk" gir lytteren mange inntrykk. 
Et virvar av dundrebass og trancete synthstikk og ropete rap a la Meek Mill, type rappe som om mikrofonen er i et annet rom. 

❤️ Elsker ❤️ 

Jeg ser for meg en gjeng med unge mennesker som headbanger/går apeshit når "Inntrykk" spilles av, og det passer jo bra med tanke på at Sushi x Kobe er kjente for å være livlige på scenen. 
Tro til konseptet. 

? 
Elsker ikke ? 

Det er ikke å komme bort i fra at man blir ør av å høre denne sammenhengende i et par timer. 
Sushi x Kobe skal ha skryt for at de går såpass knallhardt ut med "Inntrykk", men denne blir ikke stående som en av Sushi x Kobes aller sterkeste låter, til tross for et godt forsøk. 
