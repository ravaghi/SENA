Bluesdronninga fra Jondalen imponerer
Modigere Rita Engedalen på album nummer fire. 

ALBUM: 
Rita Engedalen (39) fra Jondalen i Kongsberg er forlengst kronet — riktignok høyst uoffisielt — til «Norges bluesdronning». 
Men det er vanskelig å tenke seg hvem som skulle ta fra henne tittelen i dag. 

Engedalen har autoriteten som skal til for at hun står fram som en sterk kvinnestemme, med tekster med et anstrøk av feminisme. 

Bluesdamer som Engedalen formidler den på sin måte, som i Irma Thomas' «Don't Mess With My Man». 

Notodden Engedalen er en av mange norske artister som innfridde under Notodden Blues Festival sist helg. 
Engedalen spilte både på Folk & blues-scenen med «Damer i blues»-partner Margit Bakken og amerikanske gjester — og med eget band i det store bluesteltet. 

«Chapels And Bars», som ble lansert under festivalen, er hennes fjerde album — og det første på tre år. 
For 2006-albumet «Heaven Ain' Ready For Me Yet» fikk hun Spellemannpris i bluesklassen, og mange gode krefter har vært i sving for at «Chapel And Bars» også skal bli en vinner. 

Gjester Albumet er spilt inn i Notoddens Juke Joint Studio (studioets «vennlige spøkelse» skal kunne høres på «Last Talk»!). 
I tillegg til hennes eget band, der særlig gitarist Morten Omlid har fått en egen signatur, elektrisk eller akustisk, stiller en rekke musikervenner opp. 

Svenske Sven Zetterberg er for eksempel overbevisende duettpartner i en av tre coverlåter, Big Mama Thorntons «Ball And Chain», og Bjørn Berge setter sitt stempel på tittelkuttet med sin stemme og National Steel-gitar. 

Men det er singelen «Holy Land» med Coahoma Community College Concert Choir, spilt inn i bluesens fødeby Clarksdale, Mississippi, som står for det mektigste innslaget på albumet — med Jens Haugens lett «dansende» bass og Omlids forsiktige gitar i bunnen. 
På samme måte står «Epilogue — Bless The Hours» fram med sin enkelthet. 

Avdøde Kristin Berglund har dessuten fått en nydelig hyllest i form av Ritas egen, countryinspirerte «She Rocked The Cradle Of The Blues». 

Mississippi Engedalens hjerte banker for Mississippi, og særlig har Jessie May Hemphill, «the queen of hill country blues», vært ei ledestjerne. 

Hun ble kjent med sangeren og gitaristen, som døde 71 år gammel i 2006, og har sunget og fortalt mye om henne. 

Typisk nok har også «Chapels And Bars» en gospellåt av Jessie May, «Lord I Feel Better», med Tuva Livsdatter Syvertsen fra Valkyrien Allstars på vokal og hardingfele — eneste instrument i tillegg til Eskil Aaslands perkusjon. 
Jo da, Tuva fikser gospel også. 

«Damer i blues» 
I åtte har Engedalen hatt prosjektet «Damer i blues» sammen med Margit Bakken — der de hyller de kvinnelige amerikanske bluespionerene. 
Bakken korer også på albumet. 

På «Chapels And Bars» er Engedalen modigere enn på de første albumene, som er mer folkblues-preget. 

Her finner du for eksempel mer elektrisk råskap i tradisjonen etter blant andre R.L. Burnside, med Omlids snerrende gitar i front, i «My Hill Country Blues», men også gospelinspirerte sanger som «Last Talk», med Runar Bojesen på piano, og countryinspirerte sanger som «House Of Shame», med Jostein Forsberg på munnspill. 

Variasjonen i uttrykket er større, og artisten Rita Engedalen mer fullkommen. 
«Chapels And Bars» kan spilles både i kapellet og i baren. 
Blir det ny Spellemannpris? 
