Bad Books - «Bad Books»
God litteratur. 

Kombinasjonen av undergrunnsfolkeren Kevin Devine og de vel så allment ukjente indierockerne The Manchester Orchestra blir folkpunkrock med dypere problemstillinger enn juggel og jenter. 
Mer presist et Weezer med Colin Meloyske tekster. 
Lenge er samarbeidet knakende kjekk musikklitteratur, med skrikende globalpolitiske og opplagte Hemingway-referanser over en lav bokrygg. 
Tøff-tøff-sårt-valsetakten i albumstrukturen er selvsagt gjort bevisst, men oppleves som påtvunget dynamisk kontrært. 
De rolige partiene matcher ikke resten, noe som gjør at platen dessverre avslutter mye mindre offensivt og interessant enn den åpner. 

BESTE LÅT: 
«You Wouldn't Have To Ask» 

TOR MARTIN BØE 
