Leona Lewis - «Echo»
En sterk utfordrer. 

Tidligere Pizza Hut-servitrise Leona Lewis har en fantastisk stemme, og er et bevis på at talentkonkurranser på TV har noe for seg. 
Etter seieren i engelske «X 
Factor» i 2006 har hun etablert seg som en fullblods popdiva. 
Hennes varemerke er pompøse popballader og melodiøs melankoli. 
Dette er relativt glatt og velprodusert pop, som besitter det lille ekstra takket være Lewis' røst. 

For en vinner av en talentkonkurranse er en annen plate en spesiell utfordring, når man ikke lenger svever på seieren. 
Men dette fungerer minst like godt som debuten. 
Nydelige «My Hands» er på nivå med monsterhiten «Bleeding Love», og «Naked» er massiv og følsom kraftpop. 
Frøken Lewis har definitivt ikke bare kommet for å bli, men for å ta opp kampen med resten av den internasjonale popscenen. 
Og for å ha det klart; hun den går amerikanske «Idol»-vinneren Kelly Clarkson en høy gang. 

ANBEFALTE KJØP: 
«My Hands», «Happy», «Alive», «Don't Let Me Down». 

SILJE LARSEN BORGAN 
