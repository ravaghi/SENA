Elsk dine venner!
Regi: 
Adam Elliot 

Inntalt av blant annet Philip Seymour Hoffman, Toni Collette, Eric Bana 

Sensur: 
11 år 

Dette er animasjon på et elevert nivå: med enkle figurer, men i en meget poengtert og detaljmyldrende stil, fortelles historien om en mobbet og oversett australsk jente (8 år) som på måfå sender et brev til en mann i New York. 
Denne mannen er middelaldrende (44 år) og, for å si det mildt, en spesiell type. 
Blant annet er han medlem av Anonyme Storspisere. 
Og se: 
Et sært, meget sært, vennskap utvikler seg. 

Manuset er vevd nært sammen med det animerte. 
Og i så måte: 
Full av overrumplende utsagn, nevrotiske dreininger, klassiske livsløgner og evige sannheter. 
Mørk og besk og pessimistisk og samtidig saftig livgivende – herlig! 
