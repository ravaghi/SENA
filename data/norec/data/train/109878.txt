Anmeldelse Niko Valkeapää:«ÄÄ» 

Melankolsk synthpop. 

Niko Valkeapää er i et produktivt hjørne, med to plateutgivelser i løpet av noen få måneder. 
«ÄÄ» viser i tillegg Valkeapää fra en lettere, lysere side en vi er vant til, med fengende, godt konstruerte poplåter og et uttrykk som henter mye inspirasjon i 80-tallets synthpop. 
Likevel er lydbildet organisk og detaljrikt, og med overraskende innslag som en lengre perkusjonssekvens i «Vuoján ja Vuoján». 
Etter hvert trenger også en mørkere side gjennom, i poetiske tekster om lengsel og fremmedhet. 

Produsent og gitarist Georg Buljo har laget de fleste av låtene og gjort en utmerket innsats i å sy sammen inviterende groover og fengende synthriff. 

BESTE LÅT: 
«Galbma Giedat/Cold Hands» 

CARL PETTER OPSAHL 
