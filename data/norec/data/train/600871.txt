Fis til fornøyelse
Komedie 

Norge 2013 

Regi: 
Arild Frölich 

Manus: Johan Bogaeus, basert på Jo Nesbøs bok med samme navn 

Skuespillere: 
Kristoffer Joner, Atle Antonsen, Ingar Helge Gimle, Emily Glaister, Eilif Hellum Noraker 

Aldersgrense: 7 år 

Egnethet: 
Familie 

Doktor Proktor (Kristoffer Joner) , er en litt smågal oppfinner. 
Han strever for å finne opp noe som kan gjøre ham rik og berømt så han kan vinne tilbake sin store kjærlighet, men det eneste han har funnet opp, er et pulver som gjør deg selvlysende og et som får deg til å prompe. 

Han er nær ved å gi opp , når Lise (Emily Glaister) og Bulle (Eilif Hellum Noraker) kommer på besøk. 
De lar seg imponere stort av Proktors prompepulver, og finner ut at 17. mai er en perfekt anledning til å selge pulveret til barna i nabolaget. 
Før de vet ordet av det er de utsolgt. 
Doktor Proktor lager et nytt, og litt sterkere pulver, som får lille Bulle til å skyte som en rakett mot himmelen. 
Kan dette vær noe for NASA? 

Veien mot rikdom og berømmelse er selvfølgelig fylt med diverse farer og hindringer, som den kjempestore slangen Anna Anakonda og den uærlige oppfinneren og tyven Herr Trane (Atle Antonsen). 
Men stort sett er filmen bare veldig morsom, og byr på svært fargerike karakterer. 
Og det er jo perfekt å møte vårsolen med litt god gammeldags flatulenshumor. 

Historien, som er basert på Jo Nesbøs bok med samme navn, er et moderne eventyr hvor det galeste og villeste er det normale, og vi kjøper det. 
Det er faktisk mulig å fise så hardt at du flyr. 
Helt sant 
