Semb Berge:− Tar denne kampen på min kappe 

Etter å ha scoret selvmål, laget straffespark og fått rødt kort tok Fredrik Semb Berge på seg skylden for at Odd tapte hele 1-5 for Aalesund. 

AALESUND 
- ODD 5–1 

− 
Det ble stygt til slutt, og det kommer av at vi må spille 55 minutter med ti mann. 
Mot et så godt lag som AaFK sier det seg selv at det blir tøft. 
Jeg kan ikke si annet en at jeg må ta resultatet av denne kampen på min kappe, sier Fredrik Semb Berge. 

Odd-stopperen fikk bare spille 25 minutter av kampen mot AaFK. 
Men han rakk å være involvert i mye på de minuttene han var på banen. 
På 1-0 til vertene, etter scoring av Lars Veldwijk, kastet han seg frem for å blokkere et innlegg, rett foran bena på Mostafa Abdellaoue. 
Ballen havnet i eget mål. 

Drøye 10 minutter senere var Odd-stopperen litt for aktiv med handa, i det Veldwijk var på veg igjennom. 
Resultatet var straffe til AaFK og rødt kort til Semb Berge. 

Styrte fra start 

Med 0-3 og ti mann så det i realiteten håpløst ut for Odd. 
Likevel klarte de å redusere til 1-3 før pause, etter at Rafik Zekhnini lurte seg inn bak AaFK forsvaret, rundet Andreas Lie og satte ballen i det åpne målet. 

Det skal likevel sies; 1-3 til pause ga ikke et riktig bilde av førsteomgangen. 
Odd var klart best fra start, og skapte flere store sjanser i åpningsminuttene. 

− 
Vi spilte bra, fikk dem under kjempepress fra start og burde ledet med 2-0. 
Så vet vi at de har tre veldig gode spillere på topp, og vi slapp dem litt for lett til. 
Selv på 0-2 hadde vi trykket på dem, men så kom straffen og utvisningen. 
. ., forteller Semb Berge. 
Som ikke har så velig mye formening om det som skjedde videre. 

− Kommer tilbake 

I løpet av de 25 minuttene han spilte fikk han møte kampens gigant, tremålsscorere Lars Veldvwijk, og hans fysikk i flere dueller. 

− 
En stor og sterk duellspiller, som også er god og slepen med bena. 
Han hadde overtaket på meg i dag. 
Men bare vent til neste gang, smiler Semb Berge. 

Men om det blir noen neste duell med Veldwijk er ikke sikkert. 
For ingen vet hvor nederlenderen spiller etter at utlånsavtalen hans med AaFK går ut etter vårsesongen. 
