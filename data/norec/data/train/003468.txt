King Kong
Tre timer ren kinolykke. 

Regissør Peter Jackson viser at "Ringenes Herre"-trilogien ikke bare var et... blaff. 
King Kong er tre timer ren kinolykke med fantastiske scener som overgår hverandre i åndeløs spenning og endeløs oppfinnsomhet! 
Historien fanger oppmerksomheten din fra første til siste minutt, til tross for at de fleste kjenner historien fra før, selv de som aldri har sett originalen fra 1933. 
Fra nå av kommer det til å være en ære å bli kalt en stor ape! 

Et filmcrew fra New York drar til sjøs i 1933 for å finne en ukjent og ubebodd øy nær Sumatra. 
Blant dem er den vakre skuespilleren Ann Darrow. 
Men øya er slett ikke ubebodd. 
De innfødte tar miss Darrow for å ofre henne til Kong, en enorm gorilla. 
Og derifra og ut får du absolutt ingen pustepauser, men et imponerende actioneventyr med fabelaktige spenningssekvenser og en overraskende rørende avrunding. 

Men øya er slett ikke ubebodd... 
Men øya er slett ikke ubebodd... 

Det er mange gode skuespillere i King Kong, som Naomi Watts, Jack Black og Adrien Brody, men stjerna i showet er kongen sjøl! 
Animatørene har gjort en utrolig jobb sammen med skuespiller Andy Serkis, som også sto bak Gollums grimaser og bevegelser i "Ringenes Herre"-filmene. 
Ikke en eneste gang virket Kong som en uvirkelig eller usannsynlig figur. 
Det spesielle forholdet mellom ham og Ann Darrow skildres troverdig. 
Det er en bragd å legge så mange emosjoner i en digital figur. 

Verdens storfilmmester 

Et imponerende actioneventyr med fabelaktige spenningssekvenser og en overraskende rørende avrunding. 
Et imponerende actioneventyr med fabelaktige spenningssekvenser og en overraskende rørende avrunding. 

Kong og de menneskelige figurene har fått mer enn nok å gjøre. 
De kjemper mot galopperende dinosaurer, farlige T-rexer, enorme insekter og en generelt sett fiendtlig innstilt øy. 
Og når vi etter hvert befinner oss i New York får vi noen svimlende scener fra Empire State Building som er blant de mer høydeskrekkinngytende jeg har sett. 
Dette er eventyrlig filmsnadder av aller beste sort. 

Dette er eventyrlig filmsnadder av aller beste sort. 

King Kong er sin tittel verdig! 
Peter Jackson og hans store stab har laget nok en enorm film på New Zealand. 
Det finnes sikkert mange sjalu mennesker i Hollywood, selv om amerikanske krefter og penger er sterkt involvert. 
Nå må vi bare håpe at Jackson ikke mister fokus og skal lage små kammerdrama, for vi trenger en rival til Spielberg som verdens storfilmmester. 
Akkurat nå leder Jackson! 
