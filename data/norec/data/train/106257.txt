Lady Sovereign:«Public Warning» 

(Def Jam / Universal) 

Genre: 
Grime 

UK Garage har tatt steget videre inn på den mer heftige grime-scenen, og der er Lady Sovereign en ukronet, røff og rimspyttende dronning. 
På sin Def Jam-debut legger hun på mange måter føringer for at «Public Warning» også skal slå an i USA, men hun gjør det uten å fremstå som en sell-out. 

Som representant for det grå og fattigslige Øst-London står hun trygt plantet med begge beina i sin egen musikalske og sosiale bakgrunn, der hun slenger ut foraktfulle meldinger til sine falske og glossy omgivelser. 

Rytmebildet spenner fra tilbakeskuende elektroclash («Gatheration») til mer USA-inspirerte beats («Love Me 
Or Hate Me» - som også er representert i remix-versjon med Lady Sov og Missy Elliott - «Those Were The Days»). 
Rytmene er genreriktig frenetiske, det samme er damens ræpp-stil - et aggressivt fyrverkeri! 
- men hun klarer faktisk å beholde en lekende og humørfylt allsangfaktor som kommer til å gjøre henne elsket over alt. 

Anbefalte kjøp: 
«Gatheration», «Those Were The Days», «My England», «Love Me Or Hate Me», «Blah Blah». 
