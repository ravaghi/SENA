Pop med glam og glitter
Marc Almond toppet listene med "Tainted love" i 1981, i synthpop-duoen Soft Cell med David Ball. 
Som soloartist har suksessen vært mer avmålt. 
Det forhindrer ikke at det er deilig å høre 56-åringen igjen. 

Southport-sangeren med den store crooner-stemmen ga i fjor ut to vinyl-ep-er. 
Nå er disse samlet på et album sammen med to nye kutt og to remikser. 
Bidragsytere er Jarvis Cocker (Pulp), Carl Barat (Libertines), Danielz (T.Rextasy) og Bowie-produsent Tony Visconti. 
Pop kledd i glam og glitter, med en sår nerve. 

Beste spor: 
"Burn bright", "Tasmanian tiger", "Worship me now", "Death of a dandy". 
