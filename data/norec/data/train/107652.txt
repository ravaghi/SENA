Espen Lind «April»
(Mercury/Universal) 

Lekker pop fra Lind 

Espen Lind har vokst både som låtskriver og artist. 
Det høres godt på hans nye album, «April». 
Det er rett og slett en glimrende pop-plate! 

Sammen med kollaga Amund Bjørklund har Espen Lind hovedansvaret for de ti sangene på albumet. 

Mange vil kanskje bli overrasket over at balladene er i flertall. 
Ingen grunn til engstelse av den grunn: 
Espen Lind behersker kunsten å skrive gode ballader (Husk «When Susannah cries»). 

Kjærlighetens mange fasetter går igjen i de fleste tekstene. 

Espen Lind åpner albumet med «Million miles away» en perle av en poplåt med et kjempebra refreng. 
Dette er en av fem mid- eller uptempo sanger på plata. 
«Happy» hører også til blant de meget gode sangene på den nye plata. 
En lekker popsang du blir glad og i godt humør av å høre! 

«Life will turn around» er en annen typisk Espen Lind-sang i midtempo med en meget iørefallende melodi. 

Det har vært lenge å vente på nye sanger som Espen Lind har laget til seg selv. 
Det har vært vel verdt å vente! 

Av balladene er «Driving in your car» ett hakk bedre enn de andre, men sanger som «Movie Star», «Unloved» og «Stay away tonight» er lekre sanger som understreker Linds kapasitet som låtskriver og formidler. 
Han hører absolutt blant Norges beste mannlige popartister. 
