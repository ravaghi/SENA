Ida Jenshus:«Dove-Arena» (låt) 

(Universal) 

Lett og likandes. 

Det har vært et godt år for Jenshus med Spellemannpris og Bendiksenpris for fjorårets «No Guarantees». 

Her følger en ny single som ikke kom med på albumet. 
«Dove-Arena» har skyhøy Emmylou Harris-faktor, men det er stort sett ment som en kompliment. 

Jenshus' stemme er nemlig også som skapt for blåtonene Emmylou er en mester i å formidle. 

Det låter aldri sensasjonelt, men definitivt både ekte og oppriktig fra kvinnen som nå trygt kan kalle seg Norges nye countrystjerne. 
