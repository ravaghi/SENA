Sjekke-prinsen!
Regi: 
Andy Tennant. 
Med Will Smith, Eva Mendes, Kevin James, Julie Ann Emery, Robinne Lee. 
Amerikansk. 
Romantisk komedie - tillatt for alle, egnet ungdom/voksne. 

Fjærlett og småsmart romantisk komedie - blott til lyst! 

Will Smith er «date-doktor'n». 
Det vil si: 
Han jobber profesjonelt med at eiegode gutter som ellers ville være totalt uten tjangs, skal få det lille ekstra for å møte sin drømmedate. 

Merk deg: 
Ikke ut fra ondskap eller kåtskap eller pur grådighet. 
Nei, her handler det om eiegode gutter som kan gi den rette jenta - om så skyhøyere på troféstigen enn gutten - et hint til sitt hjertes utkårede om at det er akkurat ham hun trenger... 

Det går temmelig godt, får man si. 
Inntil Will selv møter mer enn en match i den vakre og viljesterke (og nydelige!) Eva Mendes - det vil si: 
Han kan ikke lenger bruke bare sitt profesjonelle kunnskapsarsenal. 

Som sagt: 
Det er florlett og til dels forutsigelig. 
Men smartness og gode følelser i såpass rikelig monn at en anbefaling til en godstund på kino må gis! 
