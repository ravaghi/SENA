Så vidt reddet av gode hjelpere
Anne-Kat. 
Hærland var verken særlig morsom eller satirisk i TV Norge-debuten «Anne-Kat.» 

Når Norges humordronning Anne-Kat. 
Hærland byr på nytt tv-show, er forventingene formidable. 
Denne gangen har kjeftesmella lovet oss politisk satire med særlig blikk på den norske dumskapen. 
Herrrrrlig! 

Men hva har skjedd med Anne-Kat. 
Hærland, som har laget massevis av bra tv tidligere? 

Formen minner om ting Bård & Harald gjorde for årevis siden. 
Band i studio, Anne-Kat. 
bak en svær pult. 
Her går første delen av showet med til et slags standup-sett bak pulten. 
Betraktninger om kongefamiliens Se og Hør-utspill, paven og Ellen Arnstads kjole. 
Opplagte greier. 
Så to gjester, Erna Solberg og Tore Strømøy. 
Som mange komikere har gjort før henne, avslører Anne-Kat. 
Hærland at det å lage gode intervjuer er en kunst, og at det er en kunst hun ennå ikke behersker. 
Dette var verken morsomt eller intersesant, og i hvert fall ikke skarpt og satirisk. 
I hvert fall ikke når vi sitter og venter på at den frekke Anne-Kat. 
Hærland skal vise seg. 
Pludring kan vi godt kalle det, og det er ikke noe vi trenger mer av på tv. 

For høyt og fort 

Anne-Kat. 
Hærlandsnakker for høyt, for fort og for mye. 
Den smarte, skarpe Anne-Kat. 
vi har sett både på tv og på scenen tidligere, var bare ikke til stede. 
Når hun henter fram sinnastemmen for bagateller som her, hvordan blir da volumet når det virkelig dukker opp noe hun kan bli indignert over? 

De få høydepunktene i første episode sto faktisk hennes innhyrede hjelpere for. 
Innslaget der jakten på jihadisten Bhatti som ble en ellevill framføring av Putti Plutti Plott-klassikeren "Nei vi hakke tid, for vi må finne skjegget" var herlig. 
Og kommunisten Mimir Kristjanssons blogg om feministisk date, der han selv datet oppblåsbare Fatima i bare trusa, var både morsomt, snertent og passe satirisk. 

Et par godbiter 

Vi vet at Anne-Kat. 
Hærland kan mye bedre enn dette. 
Derfor skal hun få et par sjanser til utover våren til å rette opp et skuffende førsteinntrykk. 
Men ganske mye må skje før TV Norge får det snakkisshowet de nok håper på når de har gitt Norges morsomste kvinne et timelangt show hver tirsdag fram til sommeren. 
