Peter Bjorn And John «Writer's Block»
(Wichita/Bonnier Amigo) 

Genre: indiepop 

Årets svensker så langt. 

Denne trioen hadde en av årets deiligste sommerhits med «Young Folks», og snuser nå på et gjennombrudd utenfor hjemlandets grenser. 
Det vil i så fall være fortjent. 

På sitt tredje album dyrker Peter Bjorn And John indiepop på utpreget svensk og hypermelodiøst vis. 
Lydmessig er de ofte et ekko av ambisiøse (ekkobaserte) sekstitallsproduksjoner à la Phil Spector, noe som gir den bittersøte musikken deres en klassisk, tidløs følelse. 

«Writer's Block» låter naivt amatørmessig på profesjonelt vis - en sjarmøretappe av en plate. 

Anbefalte kjøp: 
«Up Against The Wall», «Young Folks», «Amsterdam», «Let's Call It Off» 
