The Coral:«Nightfreak and the Sons Of Becker» 

(Deltasonic / Sony) 

Smått utflippa pop-trip i begrenset opplag fra The Coral. 

Det er tilsynelatende interessante ting som foregår på roterommet til Merseyside-gjengen i The Coral, som pirrer sine fans med en halvtime lang CD bare et halvt år etter forrige fremstøt, «Magic And Medicine». 
Den platen var også eksperimenterende i sin form, men denne gangen tar de skrittet fullt ut. 
«Nightfreak ...» er en både variert og variabel reise fra tidlig Pink Floyd til moderne pønk - gjerne i samme låt. 
Et Blur med humør, 

kanskje. 
Den psykedeliske påvirkningen er klarere enn tidligere, uten at de forbilledlig korte sangene blir ufokuserte av den grunn. 
Et spennende grunnlag for neste ordentlige plate. 
