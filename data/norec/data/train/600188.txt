Lett og underholdende
USA2015 

Komedie/krim 

Regi:Glenn Ficarra, John Requa 

Manus:Glenn Ficarra, John Requa 

Skuespillere:Will Smith, Margot Robbie, Rodrigo Santoro, Gerald McRaney, BD Wong, RobertTaylor, Adrian Martinez 

Aldersgrense:11 år 

Egnethet:Ungdom/voksen 

Will Smith er tilbake i en rolle hvor han får brukt sin humor og glatte replikker, og det kler ham. 
(Det var litt mye apokalyptiske dommedagsfilmer der en stund.) 

”Focus” minner om ”Ocean’s trilogien” , men klarer ikke helt å nå opp til de filmene. 
Midt i blir det hele noe søvnig og intetsigende, men så tar det seg greit opp mot slutten igjen. 

Nicky (Will Smith) har jobbet som svindler hele sitt liv uten de store problemene. 
Så møter han amatørsvindleren Jess (Margot Robbie), og ting begynner å bli komplisert. 
Han får følelser for henne og det kan han ikke ha noe av. 

Filmen byr på stadig nye tvister og vendinger, og verken publikum eller de medvirkende vet til en hver tid hva som er sant eller løgn. 

Den mangler den siste finishen og de helt store, geniale mesterplanene som en aldri kunne ha kommet opp med selv, men byr likevel på en rekke underholdende øyeblikk. 

Skuespillerne fungerer bra og filmen har et lekkert utseende rent visuelt. 
De morsomste scenene byr Adrian Martinez på i rollen som den profesjonelle svindleren Farhad, og jeg skulle gjerne sett at BD Wong hadde fått mer plass i filmen. 
Han er strålende i rollen som den rike gambleren Liyuan. 
Alt i alt, en lett og underholdende film, verken mer eller mindre. 
