I jule-kongens dype fotspor
Den svenske rockabilly-trioen John Lindberg Trio har holdt det gående siden 2004, med fem plater før dette julealbumet. 
Ni av de 12 kuttene stammer fra egen penn, noe som nesten er å skjemme oss bort i juleplate-sammenheng. 
Rockabilly og jul har en tendens til å bli en stygg overdose av tjo og hei, men John Lindberg og rytmeseksjonen Martin Engström og Joakim Dunker er inspirert av tidlig Elvis. 
Hvem var vel en bedre julesanger enn ham, selveste jule-kongen? 

Folk som Johnny Burnette og Carl Perkins spøker også i bakgrunnen, og trioens julesanger er slett ikke verst. 
Rock rundt grana med JLT! 

Beste spor: 
"A good thing coming", "Santa's getting ready for December". 
