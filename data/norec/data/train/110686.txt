Silver:«Wolf Chasing Wolf» 

(Rodeostar / VME) 

Gi denne gjengen en ordentlig produsent! 

Man skal slett ikke se bort fra at låtene som ligger under dette vedvarende brølet av lyd har visse kvaliteter, men det er sannelig ikke lett å få øye på! 
Guttas egen produksjon er nemlig noe av det mest unyanserte som har kommet på banen på mange år, der gitarene og Ivar Nikolaisens «in your face»-vokal utveksler kontinuerlige springskaller gjennom hele platen. 
Synd faktisk, for tross noen tunge år uten forventet gjennombrudd er energien og innsatsviljen fremdeles på topp hos Silver, og Jonas Thires (Amulet, Bloodlights) inntreden som trommis gir lydbildet et etterlengtet, dynamisk touch av hardcore som låtene trenger. 
Jeg blør gjerne i ørene av god hardrock, men helst ikke fordi produksjonen er malplassert. 
Så gå nå å få tak i denne produsenten da, gutter! 

Anbefalte kjøp: 
«Die 59», «Sympathy» og «The White Logic». 
