Ut av postgrungetåka
Nickelback med radioformatert hardrock. 

ALBUM: 
Nickelback fikk sitt store gjennombrudd med millionselgende «Silver Side Up» i 2001. 
Den gangen slengte de fleste canadierne inn i postgrungetåka. 

I dag fremstår gjengen mer som et radioformatert hardrockband, med alt det medfører av begrensninger. 

På den ene siden høres de ut som et oppdatert Def Leppard med hakket større biceps. 
Og på sitt beste kan stadionføde som «This Means War» være moro nok. 

Men, det finnes en ikke ubetydelig bakside her også. 
Låter som «Midnight Queen» kunne like gjerne vært fremført av et tilfeldig Sunset Strip-band som aldri kom lenger enn onsdagsjammen på Whiskey A Go-Go en gang på 80-tallet. 

«When We Stand Together» 

«Here And Now» er nok i takt med Nickelbacks musikalske ambisjoner, men da vet du altså hvor skapet står. 
