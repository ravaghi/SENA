Konklusjon & karakter
Er 26-tommer stort nok for deg, vil du bli fornøyd med denne TVen. 

Bildekvaliteten er av det beste du får i klassen, og i tillegg til egen Memory Stick inngang har du to scart-kontakter og komponentinngang for en progressiv DVD-spiller. 

Vi må også gi Sony honnør for at TVen er så brukervennlig. 
Det gir et stort pluss i vår bok. 

Pris og manglende finesser 

Den veiledende prisen på 36.000 kroner er imidlertid stiv. 
Spesielt når du ikke får bilde i bilde-funksjon, og TVen mangler PC-inngang. 
Det er dette som trekker ned karakteren til en firer. 

Om ikke dette er et must for deg kan du trygt velge denne TVen. 

Konkurrenter i LCD-klassen 

Også JVCs 26-tommer mangler PC-inngang, men kan skryte av bilde-bilde funksjonen, og med en veiledende pris på 29.990 kroner er dette en klar konkurrent. 

Philips sin 30-tommer får du til rundt 30.000 kroner, den mangler bilde i bildefunksjon, men har egen PC-inngang. 
Den lekreste av dem alle er antagelig Grundigs 30-tommer som har alle finesser, men også en pris på 39.900 kroner. 

Valget er ditt. 

Minispesifikasjoner: 

Kilde 1-3: 
2 Scart-kontakter, hvorav en er RGB. 
Komponentinngang og lydinngang Kilde 4: S-video, alternativt videoinn (gul phono) og lydinngang (2*phono) Hodetelefon og Memory Stick-slot. 
