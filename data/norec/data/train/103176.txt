Engasjerende drittsekk
To timer sammen med en usympatisk selvopptatt drittsekk av en TV-produsent er ikke noe jeg i utgangspunktet betaler penger for å se på film. 
Det er helt adekvat å spørre seg om en slik filmfigur i det hele tatt fortjener en «biopic», med handling spredt over 40 år. 
Med klasseskuespillere som Giamatti og Hoffman i storform ber jeg likevel ikke om å få timene tilbake. 

Bevæpnet med monologer det virkelig svinger av klarer de, spesielt Giamatti, å engasjere og - utrolig nok - bevege. 
Delene er bedre enn helheten altså, men langt dårligere filmer blir satt opp på kino her til lands i stedet for å gå rett i DVD-hyllen, som denne. 
ØYSTEIN DAVID JOHANSEN 
