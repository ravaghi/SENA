Trygt og fint
Den amerikanske countrypopduoen Brooks & Dunn var store i USA i et par tiår. 
I fjor gjorde de sin avskjedskonsert i Nashville, og dermed er det klart for en solokarriere for ringreven Ronnie Dunn. 
Det bør også bli en suksess, i alle fall i Statene. 
Dette låter bra, og folk her hjemme som har ført Brad Paisleys «This is country music» til topps på salgslistene, bør også en ta en lytt til Ronnie Dunns selvtitulerte album. 

Variasjonen er god, og her er med andre ord både et pent knippe ballader og låter med et rocka uttrykk. 
Ronnie Dunn synger bra, og produksjonen er saftig og god. 
Dunn kommer ikke med en eneste overraskelse her. 
Dette er nemlig trygg og god og kvalitetssikret countrypop der noen av balladene utmerker seg som høydepunkt. 
