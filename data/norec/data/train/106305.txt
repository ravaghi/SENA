FESTDYR
Regi: 
Steve Oedekerk. 
Animasjonsfilm. 

NORSKE STEMMER: 
Håvard Bakke, Kalle Øby, Henriette Steenstrup 

HANDLER OM: 
Otis, som må ta over ansvaret for sikkerheten på gården etter at faren hans, staute Ben, dør. 
Ikke så lett, da Otis er en okse som «just wanna have fun». 
Ute i skogen uler noen skumle ulver. 
Klarer festløven å vokse opp og redde dagen? 

DOM: 
For det første: 
Oksene i denne filmen har jur. 
Store, sugekopplignende saker egent til å forvirre så vel voksne som barn; en biologisk kortslutning filmen ikke på noe tidspunkt gjør noe forsøk på å gjøre rede for. 
Merkelig. 
Dernest: 
Vi er blitt bortskjemt med gode, smarte animasjonsfilmer de siste årene, og «Den ville låvefesten» holder ikke mål. 
En helaftens versjon av en gammel Larson-vits («hva holder dyra på med når menneskene ikke ser dem?») - filmen våkner først til liv idet skurkene, de demonisk radmagre coyotene, kommer på banen. 
Da blir den til gjengjeld såpass skremmende at det kanskje er i meste laget for de aller minste. 
Ikke helt uten verdi, men like greit å vente på DVDen 

Morten Ståle Nilsen 
