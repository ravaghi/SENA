Juleplate:Hanne Sørvaag 

Hastverksjul. 

ALBUM: COUNTRYPOP Hanne Sørvaag «Christmas Lights» (DaWorks/Ess Engros) Juleplater bestående av nye sanger skal selvsagt applauderes på rent prinsipiell basis. 
Hanne Sørvaags har kun én gammel kjenning å selge oss. 
Selveste «Little Drummer Boy», i en litt prippen utgave. 

Resten er originaler, i et ruslende poplandskap hvis eim av country primært besørges av dobrospillet. 
Produksjonen og fremføringene er småpene, trivielle. 

Arrangementene virker uferdige - merk hvordan Sørvaag blir hengende i luften i slutten av «Oscar And Me», som en våt kinaputt på nyttårsaften. 

Hun synger funksjonelt. 
Et par-tre av tekstene er ganske bisarre. 

Hun skal ha for innsatsen, men det blir ingen nye standarder av dette. 

BESTE LÅT: 
«Not Enough Of Me» 

MORTEN STÅLE NILSEN 
