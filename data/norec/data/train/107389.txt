Sitt liv som sebra
Regi: 
Frederik Du Chau. 
Norske stemmer: 
Erik Skøld, Finn Schau, Kari-Ann Grønsund, Anders Hatlo, Dennis Storhøi, Kalle Øby. 
Am. familie/barnfilm, 7 år. 

Snill familiefilm om sebraføllet Stripes, som drømmer om å bli en veddeløpshest. 

Sirkussebra-føllet Stripes etterlates ved en feil på en øde landevei, og havner ved et lykketreff på en dyrerik bondegård hos den hestegale jenta Channing. 
Der blir Stripes fort bitt av hesteløpbasillen. 

Snart drømmer den butte, lille sebraen selv om å bli hest - iallfall om å løpe. 
Men hvem tror en liten sebra at han er, i dette selskap av de vakre og store? 

Utelukkende velment, oppbyggelig og snilt er det hele - tennerskjærende og trist skal ingen liten publikummer gå til sengs etter dette dyreeventyr. 

Og OK - selv denne anmelder har gitt opp kampen mot snakkende dyr på film. 
Men ennå ikke mot pratsomhetens volum og mengde. 
For uansett filmstjerners antall ben og opphav: 
Film gjør seg best i bilder. 

ELLEN MARGRETHE SAND 
