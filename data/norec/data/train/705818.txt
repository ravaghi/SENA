Limiñanas:Serge svever over dem 

Duoen serverer et fransk måltid på sitt beste. 

Limiñanas: 
"Shadow people" (Because) 

Få ting er deiligere enn fransk pop og rock med røtter til Serge Gainsbourg (1928-1991). 

Duoen Lionel og Marie Limiñana lager sanger som er sterke nok i seg selv, men inviterer Anton Newcombe med på "Istanbul is sleeping". 
Ikke så rart siden frontfiguren i The Brian Jonestown Massacre er involvert i produksjonen. 

Skuespiller, modell og sanger Emmanuelle Seigner låner bort stemmen til tittelkuttet "Shadow people", mens Peter Hook (eks New Order) drysser sin magi over "The gift". 
Hør også "Trois bancs", der Gainsbourg-ånden manes fram på rått vis. 

I tillegg er Perpignan-duoens femte plate gjennomsyret av en forkjærlighet for snakkevokal, surf- og ørkenrock, Velvet Underground, Jesus And Mary Chain og filmmusikken til Nick Cave. 

Utsøkte råvarer, tilbredt på beste vis. 

Beste spor: 
"Istanbul is sleepy", "Shadow people", "The gift", "Trois bancs". 
