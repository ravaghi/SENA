Gil Scott-Heron & Jamie xx, «We're New Here»
(XL / Playground) 
Når nettene blir endeløse. 
Om du syntes det var for lite Scott-Heron på fjorårets album «I'm New Here», så får du enda mindre her. 
Remiksalbumet «We're New Here» burde vært kreditert «Jamie xx & Gil Scott-Heron», ikke omvendt. 
For dette er den unge The xx-sjefens plate. 

Ikke at dette høres ut som The xx. 
«We're New Here» er et sammensurium av britiske «urban»-sjangere. 
Strengt undergrunn, type Burial. 
Musikken drypper sakte, som surt duskregn mot betong. 
Om Scott-Herons tilstedeværelse var spøkelsesaktig på moderalbumet, føles det her som om han forsvinner sakte foran øynene våre. 
Likevel føles prosjektet forunderlig tro mot denne en gang så stolte, strunke mannens skjebne. 

BESTE LÅT: 
«NY Is Killing Me» MORTEN STÅLE NILSEN 
