Heia naturen!
Man skal ikke undervurdere den økumeniske infiltrasjonen mellom Disney-konsernet og indianske nordlysguder. 

De utretter mirakler. 
Når «Brother Bear 2» kommer rett på video skulle det vært et tegn på frimenighetenes fryktelige forfall, men panteismen er en slitesterk inspirasjonskilde. 

Oppfølgeren om den konverterte bamsen Kenai og hans adopterte lillebror Koda legger seg inntil den mjuke sida di uten å klisse ned potetgullet. 

Toeren er en jentefilm for folk fra fem år til 12. 
Det har seg sånn at barndomsvennina Nita blir nektet ekteskap med kjevesterk indianer fordi hun ga seg til Kenai som barn – og han er blitt bjørn. 

Intrikate eksempler på evig kjærlighet vil røre mange – også blant de østfold-inspirerte rødnakke-elgene. 
