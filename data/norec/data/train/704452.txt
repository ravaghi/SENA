Både ny og gammel soul
Atlanta-bosatte Curtis Harding har gått veien fra gospelkor via korist for Cee Lo Green, til solosanger. 

På debuten inntar han sin plass i rekken av nye soul-sangere, i tillegg til å besøke den nye bluesen på "Drive my car". 
Sangen har det som skal til for at den føles fersk. 

Ellers er avstanden fra nytt til gammelt ikke alltid så stor i Hardings tilfelle, som Curtis Mayfield-aktige "Heaven's on the other side". 

Samtidig er han en som ikke lar seg låse fast. 
Han kan synge soul på klassisk Stax-vis i "Castaway " og bruke rockekomp i "I don't wanna go home". 
Noen blottlegging av sjelen finner du derimot ikke. 

Han runder av med "Cruel world", med ekko av Americas gamle hit "A horse with no name". 
Ganske morsomt. 

Beste spor: 
"Castaway", "Drive my car", "Cruel world". 
