Hoder vil rulle i California
The Coup startet som en politisk venstrevridd hip hop-gruppe i 1990. 
På sitt sjette album tar de et langt skritt over i fønkrocken. 
De dropper samplingen og spiller instrumentene selv, men budskapet er det samme. 
Blant gjestene finner vi Justin Sane fra pønkbandet Anti-Flag i "Your parent's cocaine", folksangeren Jolie Holland i "This year" og støyrockerne Japanther i "Long Island iced tea, neat". 
Jentekoringen i "My murder, my love" er av det gode, gamle slaget. 
Oakland-bandet med Boots Riley i spissen har kanskje ikke så store illusjoner om å kunne forandre verden etter alle disse årene, men med solide doser humor fører de kampen videre og synger lystig om å ta i bruk giljotinen. 

Beste spor: 
"Strange aritmetic", "Your parent's cocaine", "Violet", "The guillotine". 
