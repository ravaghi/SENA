Van Hunt «On The Jungle Floor»
(Capitol/EMI) 

Schizofren soul-komet. 

I forsøket på å få opp nok en soulstjerne i Norge etter suksessen med John Legend, satses det nå sterkt på Van Hunt, som er en stigende stjerne hjemme i USA. 
Men sa jeg soul? 
Van Hunt er en av disse som er velsignet med honningstemme, men han vet nok ikke helt hva han skal bruke den til ennå. 
I sin iver etter å vise allsidighet vakler han her mellom et forsøk på å være en rocka Lenny Kravitz til en falsett-insisterende, mild utgave av Prince. 
Resultatet blir hverken eller - spesielt forsøkene på å være rocka, faller gjennom. 
Lenny Kravitz er fremdeles best på å være nettopp Lenny Kravitz, men hadde Van Hunt rendyrket det han fikser aller best, nemlig den sofistikerte soulen med sterke funky anslag - gjennom hele platen, kunne dette ha vært en veldig, veldig bra plate. 
Men, som sagt, det er det ikke. 

LAST NED: 
«If I Take You Home», «Being A Girl» og «Suspicion». 
STEIN ØSTBØ 
