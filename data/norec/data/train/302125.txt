Hypnotisk fra Kurt Vile
Personlig folkrock i moderne stil. 

ALBUM: 
Kurt Vile fra Philadelphia er blitt sammenliknet med artister som Bruce Springsteen og Tom Petty. 

Det virker litt for enkelt. 

Energi 
Han har riktignok mye energi i låtene sine, iblant lyder han som Lou Reed, men han kan også minne om en røft arrangert utgave av den forsiktige, men dynamiske, melodiske stilen man forbinder med Tim eller Jeff Buckley og Nick Drake. 

Det overrasker heller ikke at han i et intervju forteller at en av hans største skatter er en LP-samling med gitarfenomenet (og forfatteren) John Fahey. 

Tekststerke sanger Mye ekko i vokalen og distinkte, gitardrevne, wall-of-sound-arrangementer skaper en slags hypnotisk stemning i mange av de tekststerke sangene. 

Spenning Kontrasten mellom det harde og piskende og det mykt ringlende skaper spenning i flere av låtene. 

Vile dukker opp på Mono i Oslo 27. august. 
Jeg spår at det blir en intimkonsert det kan bli mye snakk om. 
