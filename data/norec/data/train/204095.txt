Adata P20000D
Denne laderen fra Adata koster bare et par hundrelapper og scoret således høyt i «kapasitet per krone»-øvelsen. 
Men selv om den kom godt ut med tanke på kapasitet, scorer den svakest med tanke på hvor raskt den lader opp tilkoblede enheter. 

Adata-laderen er den eneste med en prosentindikator av gjenstående kapasitet, men denne er rett og slett helt på bærtur. 
Da vi nådde to prosent var vi sikre på at det straks var slutt, men det viste seg at sannheten heller var at den burde ha stått på rundt 30. 

Da vi pakket den ut av esken, hang plasten over displayet helt på halv tolv, som heller ikke trekker opp kvalitetsinntrykket. 

Takk til Multicom for lånet. 
