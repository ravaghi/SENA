For de som oppdaget Aurlandskoen
Douglas Coupland har skrevet et filmmanus som sikkert kunne vært interessant i en helt annen verden, hvis man for eksempel var griserøkter i Saudi Arabia og nettopp hørte «Yellow submarine» på internettradio mens man følte at Aurlandsko ville vært fint å ha. 

Paulo Costanzo spiller en nedtrykt underyter som undrer seg over verden, der folk gjør alt for å tjene penger. 
Han jobber med å intervjue lotto-vinnere samtidig som han på et uhensiktsmessig vis forsøker å bli kjæreste med Ming. 
Filmen kunne handlet om hvor ulykkelige menneskene blir av å vinne penger eller Idol. 
Det ville også ha vært som en minnerik minimalist-ettermiddag med Erlend Loe. 
Men i stedet fortaper den seg virkelig i uutforska alminnelighet og en irriterende kjærlighetsdauskap som burde ført til inndragning av venstre hjerteklaff. 
Dra til Skottland. 
Klatre i trær. 
Ligg med stemora di. 
Bli frisk. 
