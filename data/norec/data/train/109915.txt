Plateanmeldelse:Ry Cooder 

Ryland den revolusjonære. 

Raseri er energi. 
I alle fall for dagens Ry Cooder. 
Etter comebacket som syngende soloartist på midten av 2000-tallet har han gitt ut en stri strøm av stadig mer illsinte plater. 
Årets er en bulleteng i forkant av høstens valg i USA, hakket mer rockpreget enn hans forrige. 

Det er likevel blues- og folkarketyper som utgjør grunnlaget for brorparten av de ni låtene, kledd i tekster som ikke holder seg for gode for billige poenger (sangen om bikkja til Mitt Romney, for eksempel). 
At ikke alle sangene er fantastiske, føles underordnet. 
Det er dagsaktuelle bredsider for harde tider, dette. 
Da går det fort unna. 
BESTE LÅT: 
«Brother Is Gone» 

MORTEN STÅLE NILSEN 
