Overtydelig voldsdrama
Overtydelig moraldrama blant muslimer i København drukner i blod. 

HANDLER OM: 
Jamil er en ung libanesisk muslim i København. 
Vi møter ham først når han drar ut med en venn - og en kniv. 
Tilbake er han blodig, herjet og i villrede: 
Han har drept et menneske, sin mors drapsmann. 

Da slippes helvete løs: 
Blodhevn kreves. 
Jamil må gjemme seg, og dras mellom en tidligere kone, sin lille sønn, sin far, sine venner, sine trosfeller - og alle sine fiender. 
Dette er et muslimsk København med sterk tro, glødende forakt mellom sjia- og sunni-muslimer, kategoriske stammetradisjoner, rasisme. 

DOM: 
Filmen beskriver en tilsynelatende uavvennelig voldsspiral i en minoritetsghetto i en egentlig fiktiv storbyverden; Alt dansk og alle dansker er bare fjernet. 
Som moraldrama finnes interessante ansatser. 
Og religion som voldskatalysator blir virkelig ettergått her. 

Filmens stor problem er overtydelighet og monoton ondskap. 
All jævelskap, all vold, alle forutsigelige og fatale misforståelser, leder bare videre og videre mot et for lengst forutsagt og forventet helvete. 
