Plateanmeldelse:Claudia Scott 
- «Follow The Lines» 

Jeg, Claudia. 

ALBUM: POP/ROCK Claudia Scott «Follow The Lines» (Voices Of Wonder/VME) Britiskfødte, Bergen-oppvokste, Nashville-hjemvendte Claudia Scott er i musikken på livstid. 

Hun var ikke engang tenåring da faren hennes, countrypioneren Clive, dro henne med på turné på slutten av sekstitallet. 
«Follow The Lines» er Scotts mest kommersielt anlagte siden «Flowers» (1992). 

Ingen countryplate akkurat, det nærmeste den kommer er den avsluttende Texas-valsen «Someday Soon». 
Før den tid er hun innom atskillig poprock à la Tom Petty, eller for den saks skyld den gamle kollegaen hennes fra CCCP, Carlene Carter. 

Lyd og produksjon er gyllent lekker, og hun nyter godt av noen av Norges fremste all round-musikere. 
De enkelte låtene er ikke fantastiske i seg selv. 

Men summen av dem er ytterst sympatisk. 

BESTE LÅT: 
«Circle The Sun» 

MORTEN STÅLE NILSEN 
