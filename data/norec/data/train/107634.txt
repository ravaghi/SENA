Timbuktu:«Alla vill till himmelen men ingen vill dö» 

(Playground) 

Skånsk hip hop som overgår det meste! 

Om det finnes noen rettferdighet, blir Skåne-rapperen Jason Diakite (27), bedre kjent som Timbuktu, den neste superstjernen i Skandinavia. 

Med «Alla vill till himmelen men ingen vill dö» har Timbuktu levert enda et album som parkerer all annen skandinavisk hip hop på sidelinjen. 

Timbuktu er fargerik, morsom og sosialt bevisst, men viktigst av alt er hans evne til å levere låter med sterke refrenger og tekster som glir lett i øret. 

Mykt, elegant, svingende og lettbent ruller de 13 låtene ut av høyttalerne. 
Vi snakker hip hop, men her finnes innslag av reggae, afrikansk pop og klassisk soul. 

Best er ultrafunky «Plotten Tjocknar», snappy og lekre «Skjuter du, skjuter jag» og rullende «Åk dit» som er sjeldne rytmiske åpenbaringer på breddegrader som våre. 

ESPEN A. HANSEN 
