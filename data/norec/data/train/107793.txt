Gluecifer:«Royally Stuffed» 

(DVD), Sony 

Kongene av norsk rock feirer sine 10 år med innholdsrik DVD. 

I forbindelse med Gluecifers 10-årsjubileum gir bandet ut denne gavepakken til sin trofaste fanskare. 
I alt 18 låter plukket fra hele karrieren er med på det energiske konsertopptaket fra Teatergarasjen i Bergen tidligere i år. 
I tillegg til konserten får vi åtte musikkvideoer (+ en i bonus), masse ekstramateriale fra de mange turneene, morsomheter fra backstage-området filmet med bandets eget «Glue Cam» (spesielt mye artig er det fra de tyske festivalene). 
Et ekstra pluss er også det informative intervjuet/dokumentaren der de fem bandmedlemme forteller Gluecifers historie fra starten i 1994 til i dag. 
DVD'en «Royally Stuffed» gir et godt innblikk i Oslorockernes karriere. 

MARIT AABY VEBESTAD 
