Heil Humor
Genre: 
Komedie. 
Regi: 
Dani Levy. 
Tysk. 
Aldergrense: 
11 år, egnet voksne. 

Intelligent og slett ikke ufarlig ap med Adolf Hitler. 
MED: 
Helge Schneider, Ulrich Muehe, Sylvester Groth, Adriana Altaras, Stefan Kurt. 

HANDLER OM: 
Rundt nyttår 1944/1945 er Adolf Hitler ikke bare deprimert midt inne i sin stadig mer ødelagte Berlin. 
Han er også tafatt, stemmesvak, helt ute av form. 
I det hele tatt. 
Når hans propagandaminister Joseph Goebbels finner ut at enda en propagandaparade og -film må lages, kjenner han bare én mann som kan få noe futt i Fører'n: 
Skuespilleren og professoren Adolf Israel Gruenemann. 
Jøde, selvfølgelig, og «bosatt» i konsentrasjonsleir. 
DOM: 
En helskrudd komedie, som man skjønner. 
Med noen ytterst alvorlige undertoner. 
Blant annet denne: 
Når Adolf Hitler utelukkende blir fremstilt som et ubegripelig monster, blir han jo heller ikke vanskelig å forholde seg til. 
I en komedie, der han både er dum og forfengelig og barndomsskadet og trøstsøkende, ser man uvegerlig at han også er et menneske. 
Det gjør ham langt fra mindre faretruende som historisk person. 
Men man beveger seg jo, utvilsomt, helt på kanten av hva som er mulig i anstendighetens navn. 
Charlie Chaplin, Mel Brooks og Woody Allen er jo filmskapere som har harselert med Hitler, de to sistnevnte jøder - i liket med regissør Dani Levy. 
De forannevnte er tross alt bedre enn Levy, fordi de faktisk er morsommere - uten å miste perspektivet.¶ 
«Mein Fuhrer...» blir spesielt interessant fordi den er tysk (selv om regissøren er sveitser). 
Og tysk nasjonaltraume-selvironi skal man lytte til; den er ikke ofte dyrket. 
Voksne publikummere vil utvilsomt ha mye å hente. 
JON SELÅS 
