Neil Diamond:«Dreams» 

(Columbia / Sony) 

Og drømmen var å lage halvgod coverlåtsamling. 

«Hallelujah»? 
«Yesterday»? 
«Desperado»? 
Noen har visst glemt å fortelle Diamond at enkelte låter ikke kan serveres på ny; de er simpelthen brukt opp. 
Mannen som skrev «Girl You'll Be A Woman Soon» burde skjønne verdien av uortodokse coverlåtvalg bedre enn dette. 
Ikke minst fordi hans dype, inderlige stemme gjør en ofte fabelaktig jobb på denne strippede, gitar / piano-baserte platen. 
Et par Randy Newman-sanger og Leon Russells «A Song For You» klinger godt i strupen hans, mens nylig avdøde Leslie Duncans «Love Song» får helt nytt liv. 

Det mest eksponerte materialet gir imidlertid en uheldig hotellbarfølelse, og mangelen på selvinnsikt blir tydelig når han henter frem igjen «I'm A Believer» i en versjon som verken overgår hans egen original, The Monkees mer kjente eller Robert Wyatts ultimate. 

BESTE LÅT: 
«Love Song» 
