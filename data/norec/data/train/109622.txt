Backstreet Girls:«Just When You Thought Things Couldn't Get Any Worse...» 

(VME) 

Uforfalsket moro i 25 år. 

Backstreet Girls er et beundringsverdig prosjekt som i år runder et kvart århundre uten at malen er nevneverdig forandret, ettersom de sjelden beveger seg utenfor aksen mellom Stones, Ramones og AC/DC. 
Bjørn Müller høres slitnere ut i stemmen enn noensinne, men riffmaestro Petter Baarli - sist sett som gitarhelt under Jokke-forestillingen «Verdiløse menn» på Torshov- og Nationaltheatret - har så definitivt stinget intakt denne gangen også. 
Backstreet Girls bryter ingen grenser lenger, men det står respekt av å høres såpass uforskammet frisk ut etter et langt og ikke alltid like lett liv i norsk rock. 

ANBEFALTE KJØP: 
«Hardcore Mission», «Half Past Dead», «I Won't Shoot Him» og «Why Don't You Go Home». 
