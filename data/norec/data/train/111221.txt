Westlife:«Gravity» 

(RCA / SONY) 

Enkelte ganger blir man direkte imponert over at noen har overlevd en plateinnspilling og konkludert at - dette...er...bra! 
Den irske guttekvartetten har riktignok 44 millioner grunner til å fortsette i samme tralt som før, men er det virkelig nødvendig? 

En tidligere Take That-produsent er hanket inn for å fjerne det seige og søte gørret som er brukt i låtskrivingen, men det tar ikke lang tid før de står fast i sukkergjørma igjen. 

At ingen, hverken i apparatet eller bandet, i stedet har stukket hodet i sanden av skam, gjør at det antisvevende platenavnet blir like sannferdig som Linn Skåbers «Hjerte til hjerte». 
Forskjellen er at Westlife ikke tuller. 

BESTE LÅT: 
Her? 
Ingen. 

TOR MARTIN BØE 
