Variert og vakkert
Ray LaMontagne sluttet jobben og begynte som visesanger etter å ha hørt Stephen Stills. 
Han debuterte 31 år gammel med "Trouble" (2004) og har så langt vært en jordnær folk-fyr. 

På album nummer fem sprer han derimot vingene og svever opp mot en fargesprakende himmel i åpningskuttet "Lavender". 
Vi snakker om psykedelisk pop av den typen Pink Floyd, Beatles, Byrds og Rolling Stones var innom på 60-tallet. 
Cowboyhatten, det kortklipte skjegget og sansen for refrenger er likevel i god behold, og han gir oss praktfull visepop i "Ojai". 
Variert og vakkert det hele. 

Beste spor: 
"Lavender", "Supernova", "Ojai", "Drive-in movies". 
