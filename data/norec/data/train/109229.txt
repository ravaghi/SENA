Plateanmeldelse:Billie Van - «1 2 3 4 Radio Star» 

Grei rockabillie. 

ALBUM: POP/ROCK Billie Van «1 2 3 4 Radio Star» (Universal) 

Om Grünerløkka var en TV-serie, ville Merete «Billie Van» 
Pascuals overgang fra å være dama til Jonas Alaska, BFF med Mikhael Paskalev og bandmedlem for begge, til å bli stjerne selv, vært hele sesong tre. 

Sånn sett er det treffende at albumet er en krysning mellom de musikalske profilene til kjæreste og kompis. 
Til det bedre. 

Da 29-åringen Bylarm-debuterte i februar var opplevelsen av noe nytt og friskt sterkere. 

Grunntanken står uansett fast: 
Håndverksmessig finsnekret, sprudlende rockabilly med snev av radiostjernen i tittelen. 

Men mer kompetent enn substansielt. 
Ingen virkelig gode låter, snarere opplevelsen av en popplate som er mindre snappy enn hva tittelen lover. 

BESTE LÅT: 
«Here We Are Again» 
