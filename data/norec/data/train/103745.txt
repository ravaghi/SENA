Hungry John:«So Fine» 

(Hungry/Bare Bra Musikk) 

Mer enn hederlig fra norsk blues' virkelige veteran. 

John Magnar «Hungry John» 
Bernes har snart tretti års fartstid med blå toner, og viser seg tro mot sin egen stil på «So Fine», et album med gledelig nok utelukkende egenskrevne låter. 

Tittellåten er i så måte en ren perle med fabelaktig gitar fra Atle Johannesen. 
Riktignok undrer vi i starten på om Hungry John har glemt varemerket sitt - munnspillet - men det kommer i fullt monn utover på platen. 

Et varemerke er også mannens grusfylte Tom Waits-stemme, som han er alene om i norsk blues. 
Tradisjonelt, trygt og solid! 
