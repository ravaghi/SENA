Mann mot hval
Action/eventyr 

USA 2015 

Regi: 
Ron Howard 

Manus: 
Amanda Silver, Charles Leavitt, Rick Jaffa. 
Basert påNathaniel Philbricks bestselger «In the Heart of the Sea: TheTragedy of the Whaleship Essex» 

Skuespillere: Chris Hemsworth, BenWhishaw, Cillian Murphy, Brendan Gleeson, Jordi Molla, BenjaminWalker, Tom Holland, Charlotte Riley 

Aldersgrense: 
12 år 

I 1820 reiste hvalfangerskipet Essex fra sin trygge havn i Nantucket, Massachusetts, for å aldri ankre opp igjen. 
En enorm, hvit spermhval braste inn i skuta flere ganger og sank den, og den hvalen var inspirasjonen til Herman Melvilles episke roman «Moby Dick». 

Oscar-vinner Ron Howard («A Beautiful Mind») har regien og filmen er basert på Nathaniel Philbricks bestselger «In the Heart of the Sea: The Tragedy of the Whaleship Essex». 
Boken handler om den dramatiske og «sanne» historien til hvalfangerskuta Essex, og mannskapet som måtte gjøre ubeskrivelige ting for å overleve i små båter uten mat på det ubarmhjertige Sør-Stillehavet, med en monsterhval luskende nedi dypet. 

Filmen har et par flotte scener, men det er likevel noe som mangler for å nå helt til topps. 
Karakterene blir for stereotypiske og filmen er til tider veldig langtrukken. 
Jeg har kun lest utdrag av boken, men de utdragene er mer dramatiske og fengslende enn de mest actionfylte scenene i filmen. 
Hvalen føles aldri særlig truende, selv om den knuser skipet, og mannskapets lidelser virker tilgjort. 
Det er noe med castingen også som skurrer. 
Chris Hemsworth blir for helteaktig, og filmen mangler et ordentlig klimaks mellom mann og hval. 
