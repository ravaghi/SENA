Ung surf
De bergenske ungguttene i Hvitmalt Gjerde debuterte til allmenn begeistring i fjor sommer. 
På oppfølgeren er halvparten av kvartetten borte. 

Vokalist Johannes Fjeldstad og trommis Sturla Ulvenes Kverneng er isteden supplert med bassist Håvard Bakke, og dermed er de blitt en trio. 
Stilmessig befinner de seg fortsatt på 60-tallet, med skranglete surfrock og ullen garasjelyd. 
Hvitmalt Gjerde ble hyrt inn som bandet The Snowflakes i filmatiseringen av Lars Saabye Christensens "Beatles", og to kutt derfra er med her. 
Det er ikke nødvendigvis en god ting. 
"Olsenbanden junior" ble nevnt i en anmeldelse av filmen, og slik lyder det. 
"Et kyss til" er en søt sang, men kunne den ikke vært et bonuskutt til slutt og ikke kutt nummer fire? 

Beste spor: 
"Rosa syn", "Duene". 
