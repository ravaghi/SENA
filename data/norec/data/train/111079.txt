The Disciplines, «The Virgins Of Menace»
(VME) Trekk pusten da, gutter! 
Det første samarbeidet mellom Posies-helten Ken Stringfellow og gutta fra Briskeby for tre år siden var et herlig friskt poprock-pust med et kobbel iørefallende låter. 

Denne gangen har de tatt på tyngre støvler og stilt seg innerst i garasjen, der Stringfellow er mer pønka hesblesende enn intens (og gjør en fæl AC / DC / Bon Scott-pastisj i avsluttende «AD / HD»), mens Bjørn Bergene har tunet gitaren nærmere boogie og støy enn finspill. 

Resultatet er dessverre hverken like bra eller poengtert som forrige gang, selv om platen bugner av energi. 
Men det gjelder altså å porsjonere ut vitaliteten istedenfor å slippe løs alt på en gang. 

BESTE LÅT: 
«Fate's A Strong Bitch» (med Lydia Lunch). 
STEIN ØSTBØ 
