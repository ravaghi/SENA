Sjelesorg
Fanget mellom kjærlighet og død 

For fire år siden solgte den selvtitulerte debuten til Corinne Bailey Rae fire millioner eksemplarer. 
Men halvannet år etter suksessen traff tragedien livet hennes da ektemannen Jason døde. 
Mens debuten var en florlett soulsamling, er det en langt mørkere og rikere plate den britiske soulpopsangeren gir oss denne gang. 

Rikere fordi mennesker som er farget av livet gjerne har noe mer substansielt å berette enn de heldige som kun har opplevd solskinn og lykke på ferden. 

Alt i åpningslåten «Are You Here?» stiller Bailey Rae spørsmål om kjærligheten og døden. 
Siden filtrerer hun minnene i «Feels Like The First Time», samtidig som hun i «Paris Nights/New York Mornings» viser at selv oppi tragedien er man nødt til å finne gleden i de små ting. 
«The Sea» er et ekteskap mellom afroamerikansk soul og nordengelsk mentalitet, En slags forlengelse av såkalt Northern soul om man vil. 

SVERRE OLE DRØNEN 

Enig med vår anmelder? 
Si din mening 
