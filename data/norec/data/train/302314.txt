Sa han skulle begå selvmord da han fylte 33
Nå er Deicide-vokalisten 44 og lager fortsatt interessant musikk . 

ALBUM: 
Det infantile tekstuniverset til Deicide har, som tittelen indikerer, ikke gjennomgått noen betydelig modningsprosess siden starten i 1987. 

På den musikalske siden er det derimot store endringer å spore denne gangen. 
De to Hoffman-brødrene er som kjent for lengst ute av dansen og det som kan beskrives som et mer eller mindre kjøtt-og-poteter-Deicide, hvor de brutale elementene har vært det bærende har denne gangen fått en hakket mer sofistikert tilnærming. 
Noe som gir seg utslag i en mer dynamisk plate og et større islett av melodi. 

Det betyr ikke at Deicide er klar for bedehusene riktig ennå, men det er mer å tygge på her. 
De mest hardbarkede vil kanskje føle seg litt snytt, mens de som synes at bandet har gått på tomgang de siste ti årene, kan få en oppvåkning. 
For eksempel kombinerer «How Can You Call Yourself a God» det beste av det gamle og det nye. 
