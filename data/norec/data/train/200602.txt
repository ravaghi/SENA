Sony VaioFit multi-flip 15A 

Skikkelig lekkerbisken med innovativ skjermløsning. 
Holder det helt inn? 

Sony har lang fartstid som PC-produsent, og de senere årene har også Norge vært på listen over land som får tilgang til deres lekre VAIO-maskiner. 

Det klassiske PC-segmentet er imidlertid i tilbakegang, og også Sony eksperimenterer med formatene i et forsøk på å lokke kundene tilbake til butikken. 

At Sony Vaio 
Fit 15A egentlig er en hybrid mellom PC og nettbrett er imidlertid ikke så lett å oppfatte ved første øyekast. 
Det måtte eventuelt være på grunn av den mystiske stripen som går tvers over lokket. 
Mer om det senere. 

Første gang vi stiftet bekjentskap med Fit-serien var under fjorårets IFA-messe i Berlin. 

Vi har sett nærmere på den største modellen i serien, som akkurat er innenfor grensene for å kunne kalles en stor ultrabook. 
Her er de viktigste spesifikasjonene på vår toppspekkede testprodukt: 

Skjerm: 15,5" LED-baklyst berøringsskjerm, 2880 x 1800 piksler Prosessor: 
Intel Core i7-4500U (tokjernet) RAM: 12 GB (maks 16) 
Grafikkort: 
Intel HD 4400 / Nvidia Geforce GT 735M Lagring: 1000 GB SSHD Optisk drev: 
Nei Skjermutganger: 
HDMI (1.4) USB-porter: 3x USB 3.0 Webkamera: 
Ja, 2 mpix Kortleser: 
SD/SDHC/SDXC Trådløst nett: 
802.11 bgn (Intel Wireless-N 7260) 
Kablet nett: 
1000 Mbit Annet: 
Bluetooth 4.0, NFC OS: 
Windows 8.0 Størrelse: 377 x 254 x 20 mm Vekt: 
2240 gram Pris: 
Ca 12.990 kroner (se oppsummeringsboks nederst for dagspris) 

Ingen tvil om at dette er en velutstyrt PC, med en flott, høyoppløst skjerm som høydepunkt. 
Skjermen er dessuten fleksibel. 
Ved enkle håndgrep kan den legges ned over tastaturet, eller vippes rundt slik at den peker fra deg. 
Kjekt på møter i små møterom, og når du vil se på film og vil ha tastaturet unna veien. 

Videoen her viser prinsippet (her: 13,3-tommeren): 

Innovativ skjermløsning med tre bruks-posisjoner. 
Dermed kan PC-en både være fremviser, nettbrett og PC på én gang 

Vi liker også at alle Fit-PCene har NFC, slik at de enkelt kan kobles sammen med mobiltelefonen eller nettbrettet ditt for avspilling av trådløs musikk. 

Bra utstyrt 

I tillegg har maskinen hele 12 GB RAM og en romslig hybriddisk som både er vanlig platelager og SSD. 
Den sørger for at data som aksesseres ofte bufres i SSD-delen, slik at de lastes raskere. 
I skrivende stund er dette et bra kompromiss mellom ytelse og kapasitet, men ikke det aller beste. 
Det beste finner du her. 

Det er også elementer her vi stusser litt over, gitt at dette er en dyr maskin. 
Den leveres for eksempel med Windows 8.0, til tross for at 8.1 har vært lenge på markedet. 
Den har heller ikke "ren" SSD, og den har ikke støtte for de nye trådløse AC-ruterne. 

Burde vi forvente mer av en maskin til 13.000 kroner i februar 2014? 
Det er i hvert fall diskuterbart. 

Byggekvaliteten er imidlertid god. 
Den føles stram og fast, godt oppstivet, og det baklyste tastaturet er meget støysvakt og godt å skrive på. 
Vi blir også glade når hybrid-PC-er har en meget velfungerende pekeplate, det er nemlig ikke alltid at pekeskjerm er det mest hensiktsmessige. 

I lokket og rundt tastaturplaten er det metall, bunnplaten er i plast. 

Skjermen er høyoppløst og sylskarp. 
Lysstyrken justerer seg avhengig av hvor mye lys som er i rommet. 
Vi er ikke veldig imponert over denne løsningen, da den justerer seg opp og ned litt for mye. 
Det skjer heller ikke glidende, men i rykk og napp. 

Alt av tilkoblinger sitter lett tilgjengelig på venstre og høyre side. 
Også høyttalerne sitter på sidene. 
Lyden er relativt fyldig, men noe annet hadde vi heller ikke forventet fra lydspesialisten Sony. 

Merk også at av/på-knappen sitter på høyre side, ikke over tastaturet som på de fleste bærbare PC-er. 
Det er selvfølgelig gjort med tanke på at du skal kunne bruke den i "nettbrettmodus" uten å måtte løfte på lokket. 

I tillegg sitter det volumknapper på baksiden. 
Bra tenkt! 

Slik yter den 

Første oppstart av maskinen tar deg gjennom prosessen med å velge språk og tilpasse Windows til dine behov. 
Denne prosessen er plankekjøring, men vi merker at maskinen er langt fra lydløs. 
Dette er ikke noe nytt på Sony VAIO, viftene går ofte litt mer hyppig enn på de stilleste konkurrentene. 

Det er imdlertid mulig å kjøre maskinen i stillemodus, med vesentlig lavere vifteaktivitet. 
Da går imidlertid også ytelsen ned. 

Oppstart tar rundt 25 sekunder, et bra tall til å være en maskin med harddisk (men de raskeste med SSD bruker under ti sekunder). 
Fra hvilkemodus starter maskinen på et par sekunder. 

I de aller fleste situasjoner reagerer den kjapt, og vanlige oppgaver forløper uten særlig forsinkelse. 
Vi irriterer oss over sikkerhetspakken fra McAfee, som til stadighet gir oss advarsler og vil at vi skal tegne abonnement. 
Det er vår oppfatning at McAfee drar ned totalopplevelsen, og derfor avinstallerer vi den alltid, og lever godt med den innebygde sikkerheten i Windows 8. 

Windows Opplevelseindeks gir oss følgende indikasjoner på ytelsen. 
Her går skalaen fra 1,0 (tregest) til 9,9 (raskest): 

Prosessor: 7,1 Minne: 7,3 Grafikk: 
5,8 Spillgrafikk: 
6,3 Primær harddisk: 
5,9 

Passmark PerformanceTest 8.0 ble brukt til mer inngående ytelstester, her har vi kommentert tallene vi oppnådde: 

Prosessor: 4110 poeng 
Dette er en strømgjerrig ULV-prosessor, men av de raskeste ULV-prosessorene til Intel. 
Den er mer enn rask nok til alt av vanlige oppgaver, men driver du med tyngre ting, for eksempel mye redigering av høyoppløst materiale, konstruksjon, kompresjon, 3D-spill og lignende, hadde vi valgt en PC med vanlig i7M-prosessor. 
Fordelen er først og fremst mindre varmeutvikling og mindre strømbruk, slik at maskinene blant annet kan bygges mindre og lettere, uten at denne maskinen kan sies å være et premieeksempel i så måte. 

Grafikk: 
473.8 / 778 poeng Joda, du kan spille nyere spill på denne PC-en, men ikke forvent at du kan gjøre det i full HD og med alle detaljer skrudd på. 
I det hele tatt ville vi ikke valgt denne PC-en om du er veldig interessert i den slags. 
Til alle andre oppgaver, inkludert film i 4K-oppløsning og "alt" av 2D-materiale, yter grafikken mer enn godt nok. 

Harddisk/SSD: Les/skriv: 
103/65 MB pr sekund 
På grunn av SSHD-ens virkemåte blir ikke disse målingene helt korrekte. 
Lesehastigheten vil være langt høyere enn 103 MB per sekund dersom dataene nylig har vært brukt. 
Til alt annet er ytelsen omtrent som forventet av en hardddisk, det vil si langt lavere enn for en "ren" SSD. 
Til gjengjeld har den bedre kapasitet. 

Batteritid: 
Cirka sju timer med lite aktivitet, cirka tre timer med kontinuerlig videoavspilling 
Dette er ikke noe imponerende tall, gitt at maskinen både er stor og har ULV-prosessor. 
Vi antar at den høyoppløste skjermen er noe av årsaken, samt at maskinen er utstyrt med et litt beskjedent batteri (36 Wh). 

Konklusjon 

Sony Vaio 
Fit multi-flip 15A er en innovativ hybrid med god kvalitetsfølelse. 
Den er velutstyrt, har flott skjerm, godt tastatur og pekeplate. 
Ytelsen er også generelt god. 

Det som trekker ned er at vi hadde forventet litt mer av batteriet, spesielt ved videoavspilling. 
Det er heller ikke blant de stilleste maskinene på markedet, samt litt smårusk her og der. 
Se oppsummeringsboksen under for detaljer. 

En liten ting helt på tampen: 
Dette er kanskje den siste Sony VAIO vi tester her på DinSide. 
Det kan du lese mer om i denne artikkelen. 

Sony Vaio 
Fit multi-flip 15A SVF15 
N1Z2E 
