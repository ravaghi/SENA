Good Time Charlie:«It's Alright» 

(Good Time Music / Bare Bra Musikk) 

Du får ikke bedre norsk blues i dag enn dette Good Time Charlie finner ikke opp hjulet på nytt, men du verden hvor autentisk og velsmurt deres blå kjerrehjul dundrer ut fra produsent Yngve Sætres Duper-studio! 

Med et imponerende antall originalkomposisjoner, hvorav «Deep Trouble» og slentrende «Upside Down» er gnistrende, minner Good Time Charlie oss på hvor god The Fabulous Thunderbirds i sin tid var. 

Men hvem trenger Kim Wilson bak harpa og mikrofonen så lenge vi har Arle Hjelmeland? 
Her er så rause doser av rocka rhythm 'n' blues og soulfylt swing at party-mood'et er sikret helt til jul! 
Spørs om ikke bluesprisen under Spellemann går til Bergen i år... 
