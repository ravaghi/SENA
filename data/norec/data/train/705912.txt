Wild Child:Variert fra Austin 

Fine sanger, men innimellom prøver de for hardt. 

Wild Child: 
«Expectations» (Dualtone) 

Wild Child så dagens lys i 2010, dannet av to Austin-musikere som spilte i turnébandet til danske The Migrant. 
Kelsey Wilson og Alexander Beggins fikk med seg flere og er nå framme ved album nummer fire. 

De befinner seg i krysningspunktet mellom indie og americana og startet innspillingen i Tromsø der Chris Walla fra Death Cab For Cutie har slått seg ned. 
Wild Child åpner med "Alex" og "Eggshells", to sanger med fine melodier og flott vokal. 

De forsøker seg med klapperytmer i "Break you down" og toner musikken helt ned i "The one". 
Akustiske "Sinking ship" fungerer bedre, mens sistekuttet "Goodnight goodbye" bølger mer enn godt er. 

Beste spor: 
"Alex", "Eggshells". 
