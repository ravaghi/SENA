Plateanmeldelse:Future Bible Heroes - «Partygoing» 

Magnetic Fields i dårlig forkledning. 

ALBUM: ELEKTRONIKA Future Bible Heroes «Partygoing» (Merge) Magnetic Fields i dårlig forkledning. 
Angivelig bærer musikere en drøm om å egentlig være komikere, og komikere tilsvarende om å være musikere. 
Stephin Merritt mestrer begge. 
Hans apokryfe sideprosjekt, uplugget siden 2002, er ikke særlig langt fra morbandet. 

Ikke bare fordi Magnetic Fields har tatt fram synthene igjen, men også fordi tekstene er mindre Scifi og mer britisk modernisme. 
Bibelheltene er like fullt nærmere Vince Clarke anno Yazoo, i sin blanding av kjølig synthpop og humrende tristesse, der låttitlene alene er hysteriske. 

Men: 
Merritt skriver alt. 
To av tre medlemmer er fra Magnetic Fields. 
Sideprosjekt, du liksom. 

BESTE LÅT: 
«Keep Your Children In a Coma» 

TOR MARTIN BØE 
