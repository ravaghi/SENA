Masseslagsmål og pumpende hardrock
Ozzy slipper ny singel med drahjelp fra TV-serien CSI. 

|||LÅT: 
Mens innsatte gyver løs på hverandre, politi og fangevoktere i en masseslagsmålscene fra et fengsel i siste avsnitt av den populære TV-serien CSI: 
New York, ruller Ozzy Osbournes nye singel «Let Me Hear Your Scream» taktfast i bakgrunnen. 

Og selv om det ser ut til at fengselsfuglene klarer seg godt på egen hånd, kan man raskt konstatere at Ozzy's siste skrik er noe av en knyttneve i seg selv. 

TafattDet er ikke til å stikke under en stol at de siste platene til den aldrende metal-gudfaren har vært relativt tarvelige saker, spesielt det livløse pliktløpet «Black Rain» fra 2007. 

Nå ser det imidlertid ut til at vinden har snudd, og med ny sparringspartner i gitarist Gus G, kan det virke som om kreativiteten og entusiasmen har fått seg en injeksjon med vitaminer. 

«Let Me Hear You Scream» er nemlig en stampende rocker som kombinerer et drivende vers, i ånd med gamle slagere som «I Don't Know», med et storslått stadionrefreng som bør være mer enn velegnet til å brøle seg hes til. 
Produksjonen låter spenstig og energinivået er markant høyere enn på lenge. 

Full uttellingOzzy's karakteristiske melodilinjer, med et solid og pumpende riffmaskineri i bunn, blir aldri feil. 
