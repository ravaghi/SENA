Nydelig klassiker
Du trenger ikke være ihuga The Clash-fan for å nyte de musikkdokumentariske kvalitetene i denne praktfulle musikk-dvden. 
Men har du i tillegg et forhold til dette legendariske punkbandet er opplevelsen av de helt store. 

«The future is unwritten» er egentlig mer enn dokumentarisk biografi om den avdøde The Clash-frontmannen Joe Strummer enn en musikalsk dokumentasjon av det legendariske britiske punkbandet. 
Den er både en hyllest til ham som menneske og som musiker, men tegner likevel et realistisk bilde av både punk-æraen og The Clashs karrieren. 

Gjennom en miks av intervjuer og arkivopptak fortelles historien om diplomatsønnens liv fra kostskoletiden til hans plutselige død forårsaket av en ukjent, men medfødt hjertefeil. 

I tillegg forteller kjente mennesker som Bono, Damien Hirst, Johnny Depp, John Cusack og Courtney Love om sitt forhold til Joe Strummer. 

Dvd-en er et fascinerende, underholdende og grundig dokument over en epoke, en myte, en karriere og en usedvanlig mann. 
