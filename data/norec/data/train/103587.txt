Da far skulle stelle hjemme
Regi: 
Shawn Levy. 
Med Steve Martin, Bonnie Hunt, Hilary Duff, Tom Welling, Piper Perabo, Ashton Kutcher. 
Amerikansk. 
Komedie - tillatt for alle. 

Han er fotballtrener. 
Hun forfatter. 
Sammen har de 12 barn og en bikkje. 
Sjokkerende? 

Uvanlig, i alle fall. 
Og selvfølgelig mer enn nok til å lage en film om et kjærlig kaos, som trues innenfra når foreldrene forsøker på en smule selvrealisering. 
Særlig ille blir det når mamma drar på 14 dagers PR-turné for sin bestselgerbok, og far må stelle hjemme. 
Mens han trener et fotballag. 

For så vidt: 
Intet vondt ord om filmen. 
Den er lys og lett og velspilt og hyggelig og sentimental. 

Men ikke det spor mer spennende eller innholdsrik enn en daglig dose familiesitcom på ettermiddags-TV. 
