Billy Idol «Happy Holidays»
Bodog/Bonnier Amigo) 

( Evergreens på billysalg 
Det er en lang vei fra velprodusert plastpunk til tradisjonelle tolkninger av tradisjonelle juleviser, som er det Billy Idol driver med her. 
Han tar for seg de aller mest velkjente klassikerne, som «Winter Wonderland» og «White Christmas», med snill femtitallsrock som bakteppe. 
Fryktelig ille er det ikke, men ytterst unødvendig. 

Idol tilfører intet nytt, og selv hans tidligere fandenivoldske, croonerinspirerte stemme har bleknet. 
Synd, for den kunne gjort mye nytte her. 
Du får faktisk vel så god julevaluta for pengene om du anskaffer en samleplate med mannen, for flere av hans åttitallsslagere har en tiltalende vinterlig stemning i seg - som «Eyes Without A Face», «White Wedding» og «Hot In The City». 
Undervurderte er de også. 
Anbefalt kjøp: 
«Happy Holiday» 
