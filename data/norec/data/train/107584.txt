New Order:«Waiting For The Siren's Call» 

(London Records/Warner) 

Storslått arena-rock fra veteraner som virkelig kan akkurat det! 

New Order fortsetter å vise imponerende vitalitet på «Waiting For The Siren's Call». 
I lett gjenkjennelig stil serverer de her - enkelt sagt - syv-åtte nye låter bygd over samme lest som «Crystal» fra forrige skive, en låt som kanskje er New Orders beste noensinne. 
Det betyr svære, suggererende synth- og basslinjer over kvasse gitar-riff og låter som bare bygger og bygger seg opp i det tilnærmet uendelige - iallfall over fem minutter! 
Nye favoritter er «Who's Joe?», som låter slik Suede kunne ha gjort i dag, «Hey Now What You Doing», «Krafty», «Morning Night And Day» (a-ha ville ha dødd for denne!) og «Turn», som alle har dette episke, men aldri pompøse preget som New Order nå ser ut til å ha patentert. 
Tilnærmet klassisk, dette! 
