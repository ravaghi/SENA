John Surman:«Brewster's Rooster» 

(ECMGrappa Musikkforlag) 

Surman med leken jazz 

Den engelske saksofonisten John Surman har beveget seg i mange musikalske landskap, i de senere årene med fokus på komposisjon og inspirasjon fra ulike klassiske og kirkemusikalske tradisjoner. 
På «Brewster's Rooster», fremstår han som mer jazzete enn noensinne, i lekent og fremragende samspill med Jack DeJohnette, trommer, John Abercrombie, gitar og Drew Gress, bass. 
Dette er musikere som har spilt en stund, uten behov for vise seg frem, men som kan spille med dybde så vel som glimt i øyet, lydhørt samstemt i forhold til hverandre. 
Det meste av låtmaterialet er signert Surman, som gjerne henter impulser fra folkelige dansetradisjoner «Hilltop Dancer» er et godt eksempel, og den smygende funky tittellåten. 

Det er også vakre ballader på repertoaret, blant annet en nydelig tolkning av Billy Strayhorns «Chelsea Bridge», 

ANBEFALTE KJØP: 
«Hilltop Dancer», «Chelsea Bridge», «Counter Measures», «Brewster's Rooster», «Going for a Burton» 
