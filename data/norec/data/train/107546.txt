Odd «Not All Birds Fly With Ease»
(Frode Records / C+C) 

Personlig dokument fra en interessant stemme. 

Odd (Nordheim) debuterte med en strait poprock-plate for fire år siden uten suksess. 
Nå har han finpusset sin personlige signatur og skrevet en plate som rommer sterke ekko fra et liv som ikke alltid har vært like enkelt. 
Best er hans personlige stemme når han beskriver dopangsten - privat og dessverre ikke så interessant er han når den nærmeste familien skal få sine ektefølte hyllester. 

Musikalsk skriver han atskillig skarpere låter enn tidligere, stemmen ligger et sted mellom Jeff Buckley og Terence Trent D'Arby, og hadde han oftere klart å utlevere seg så nådeløst som han gjør på «Awake» - to og et halvt minutt intens blottstillelse - hadde Odd allerede vært en stjerne. 
