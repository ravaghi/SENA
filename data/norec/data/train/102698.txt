Vidar Vang - «Sidewalk Silhouettes»
En plutselig frigjørende plate. 

Artisten som kan være Norges mest undervurderte «singer/songwriter» tar en fruktbar venstresving. 

«Sidewalk Silhouettes» har sine røtter helt tilbake til «Rodeo» fra 2002, men ble aldri realisert den gang da. 
Nå er den blitt Vangs fineste utgivelse siden nettopp det albumet. 

En samling vignetter som går opp i en høyere, skjør helhet, fremført på akustisk gitar og gamle synthesizere. 
Intim der hans forrige, «Sleepless Songs», var knugende klaustrofobisk. 
Sangene har noe av den samme lengselsfulle varmen som preger de hjemmelagde innspillingene til Bruce Springsteen. 
Eller Talk Talk. 
Sjangerløst og skjønt. 

BESTE LÅT: 
«Rock'n'roll Song» 

MORTEN STÅLE NILSEN 
