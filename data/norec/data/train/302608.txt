Schau-tur inn i rockens mørkeste avkroker
The Cumshots er både ambisiøse og desperate. 

||| 

ALBUM: 
Kristopher «Max Cargo» Schau & co fortsett ufortrødent sin nihilistiske ferd inn i rockens mørke avkroker. 
Formkurven har absolutt strukket seg i riktig retning på bandets siste utgivelser, og tendensen er vedvarende. 

«A Life Less Necessary» er ambisiøs, storslått og desperate om hverandre. 

The Cumshots har mye på hjertet og platen snor seg mellom alt fra buldrende death metal i god Stockholm-tradisjon, via stoner-takter til støyende og nærmest progressive instrumentalpartier. 

Lydbildet er mettet og massivt, noe som er effektfullt i enkelte øyeblikk, men det blir også en tanke overveldende i lengden. 
Litt mer luft mellom slagene hadde gitt platen et større spenningsregister. 

Det betyr ikke at låtene mangler melodier og spennende vendinger, i «Nonversation» og «I Still Drink Alone», har The Cumshots skrevet sine beste refrenger til dato. 
