Grand Island:«Songs From Östra Knoll 1:22» 

(Tuba) 

Mye musikk for pengene. 

Man skal være vel versert i musikk for å penetrere norske Grand Islands tredje fullengder. 
Det ene barokke tema- og temperaturskiftet avløser det andre. 
Sangene nekter å stå stille og smile pent. 
Indie- og «new wave»-strukturer etterfølges av prog'ete fløyte. 
Selv det countryklimprende mandolin- og banjospillet føles smått nevrotisk. 

Det er innfallsmusikk fra en gjeng ekstreme eklektikere, og den kan oppleves som utmattende. 
Ideene føles ikke alltid naturlig motiverte, enkelte av vendingene virker i overkant skrevne. 
Grand Island blir til tider på tuppa i sin iver. 
Men du spiller deg ikke fort ferdig med platen, så mye er sikkert. 

BESTE LÅT: 
«Sundance & Cassidy» 
