74 GB Western Digital D Raptor
En S-ATA harddisk på 10 000 omdreininger, med mye av de samme finessene som gjør at SCSI-disker har vært overlegne på mange områder - det er Western Digitals Raptor. 
Vi har testet. 

Raptor fra Western Digital, som roterer med 10 000 omdreininger, har vært tilgjengelig som 36 GB i stanrt et år. 
Vi har testet den, og du kan lese testen her. 

Selv om den utgaven var svært rask, levde den ikke helt opp til forventningene. 
Den hadde både skrive og leseytelse på over 50 000 KB/sekund, og en aksesstid på 8,8 ms. 
Men sammenlignet med større disker som f.eks. WD2500, med flere plater og høyere datatetthet, så hadde den egentlig ikke så mye annet å by på enn en lavere aksesstid. 

Men nå har altså 74 GB utgaven kommet, med 2 plater og kraftig forbedret kontroller. 

Grensesnittet er S-ATA, og strømtilkoblingen er kompatibel både med game og nye kontakter. 

Utseendet er det samme, med kjøleribber langs sidene for å bedre lede bort varmen. 
Temperaturen er klart høyere enn 7200 disker som WD2500 JB, og støynivået er også klart høyere. 
Men det er likevel ikke spesielt høyt, og langt lavere enn gamle SCSI-disker som f.eks. Cheetah som roterte på 10 000 omdreininger med et høyt hvin... 

Vesentlig raskere! 

Det ble fort klart at den nye Raptoren knuser den gamle. 
Med HD Tach 2.61 målte vi en maks leseytelse på hele 71 707 KB/sekund. 
og reduserte gradvis til 38 440 innerst. 
Gjennomsnittet lå på 63 186 KB/sekund 

Skriveytelsen lå på 51 642 KB/sekund ytterst og 25 589 KB/sekund innerst, med et gjennomsnitt på 36 605 KB/sekund. 

Aksesstiden lå på 7,6 millisekunder. 

Vi målte også med vårt eget testprogram, og fikk følgende ytelsestall: 
Lesetest: 
69 797 KB/s og skrivetesten ga hele: 69 543 KB/s! 

Dette er vesentlig raskere enn 36 GB utgaven, som det fremgår av grafene under: 

Dette er målt på den første partisjonen, med best ytelse. 

Grafen under viser samme test på innerste partisjon, med lavest ytelse: 

Resultatene etterlater ingen tvil - dette er den raskeste S-ATA disken du får tak i! 

Bruksområder 

Selv om disken er rask, så er ikke kapasiteten spesielt stor. 
Dermed blir bruksområdene litt mer spesielle. 

En ny egenskap hos Raptor 74 GB er at den støtter Tagged Command Queing. 
Dette innebærer at disken selv finner ut den optimale rekkefølgen på data som skal håndteres i en rotasjonssyklus, uavhenging av rekkefølgen instruksjonene ble mottat i. 
Dette øker effktiviteten enormt, på samme måte som når en heis går oppover og stopper og tar i mot passasjerer etter hvilken etasje de er i, ikke etter hvem som trykket først på knappen. 

Trenger du den raskeste disken til system og innlesing av programmer, eller en RAID-løsning som håndterer databaseoppslag på linje med mange SCSI-disker? 
Raptor 74 er antagelig det beste kjøpet du kan gjøre. 

Mer nyttig fra DinSide Data: 
