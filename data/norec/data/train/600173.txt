En morsom miks
Regi: 
Ethan Cohen 

Manus: Ethan Cohen, Ian Roberts, Jay Martel 

Skuespillere: Will Farrel, Alison Briel, Kevin Hart, Craig T. Nelson 

Aldersgrense: 
11 år 

Will Farrel er tilbake og det har aldri vært pinligere. 
Han følger den samme oppskriften som han har kokkelert med flere ganger tidligere, og stort sett er det ganske så morsomt. 

Den superrike hedgefondforvalteren James (Will Farrel) lever livet i sitt enorme palass i Bel Air. 
Han jobber i sin kommende svigerfars (Graig T. Nelson) finansfirma på Wall Street, og tror han er kongen. 
Så blir alt snudd på hodet. 
Under gitarsoloen i sitt eget forlovelsesselskap arresteres han for grov økonomisk svindel. 

Han får 30 dager til å ordne sakene sine før han skal sendes til høysikkerhetsfengselet San Quentin i 10 år. 
For å unngå voldtekt, lemlestelse og kanskje til og med en tidlig død, ansetter han Darnell (Kevin Hart). 
Darnell er afroamerikaner, så han har jo helt sikkert sittet i fengsel, tenker James. 
I realiteten har han ikke så mye som en parkeringsbot på rullebladet. 

Kevin Hart er et fint tilskudd til Farrels til tider sterke overdrivelser, og kjemien dem imellom er latterkule-verdig opptil flere ganger. 
Filmen byr på lite en ikke har sett flere ganger før, men i sin sjanger er den absolutt severdig. 
Det er underholdende å se så mange fordommer og stereotypier gjort narr av i en og samme film. 
