Tvilsom moral, men helt grei popunderholdning
Men Pinks ballader er helt uutholdelige. 

ALBUM: 
Sjette album ut fra Pink ivaretar hennes plastpunk-attityde som gjennomkommersialisert poprockdame med hes stemme og nesering. 

Førstesingelen «Blow Me (One Last Kiss)» er håpløst titulert, men vinner likevel et par poeng som en akseptabel poplåt Katy Perry sikkert skulle ønske hun var sterk nok til å bære. 

«Slut Like You» 

De energirike sporene har en viss underholdningsverdi, imidlertid faller hun relativt grundig gjennom på balladealibiene, som den doprelaterte «The Great Escape». 

Så lange hun holder seg unna rollen som dypsindig mentor finnes det likevel verre eksemplarer i popmanesjen enn Pink, en popklovn som svinger seg høylytt og muntert i trapesen med dyp utringning og noe rufsete moral. 
