Hjem ønskes!
Avvæpnende lekfullt og trivelig om et «helt vanlig» kjærestepar på leting etter et hjem til seg selv og sitt barn. 

HANDLER OM: 
Et såkalt helt vanlig par blir - litt plutselig - gravide. 
De bor nær hans foreldre. 
Nå skal disse foreldrene flytte til Belgia. 
Og siden de bor på alle måter midlertidig i et kjærlighetsfullt forhold med høyst midlertidige rammer, bestemmer de seg for å finne et nytt sted å bo. 
Det godt sted å bo; det beste. 

Derfor legger de ut på en reise gjennom USA og innom mer eller mindre aparte venner. 
Det er ikke lett å bestemme seg... 

DOM: 
Det er enormt befriende å møte dette paret! 
De er riktignok ressurssterke. 
Men ellers ganske så tilbakelente, både i forhold til seg selv og sitt forhold. 
Måten graviditeten oppdages på, er en kjapp og frekk scene-perle! 

Deres amerikanske odyssé kan riktignok virke både sær og en smule begrenset. 
Men den er i alle fall underholdene. 
Og til dels tankevekkende. 

Det går riktignok en smule på tomgang henimot slutten. 
Likevel er dette befriende, morsomt, lekende og sympatisk. 

Normalitet er sterkt undervurdert. 
I alle fall på film! 
