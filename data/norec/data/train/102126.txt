Plateanmeldelse:Disclosure - «Settle» 

Årets lille dansesensasjon. 

ALBUM: ELEKTRONIKA Disclosure «Settle» (Island/Universal) 
Man kan hevde at det er i tidligste laget å gjenopplive 2-step/UK garage-sjangeren som gjorde seg gjeldende rundt årtusenskiftet. 

Samtidig har britisk klubbmusikk i lang tid beveget seg i denne retningen og det var hovedsakelig spredte singelgodbiter som kom ut av den opprinnelige bølgen. 

De 19 og 22 år gamle brødrene fra Surrey som utgjør Disclosure har på sin side greid å snekre en potensiell albumklassiker med denne debuten. 
En suveren sjelfull og morsom plate, som baser i skjønn soulvokal, euforisk house, elegante beats og forførende synthlyder. 

De skriver formfullendte låter også; like nynnbare som de er dansbare. 
Det nye Daft Punk? 
De treffer i alle fall nesten like klokkerent her som «Homework» gjorde i 1997. 

BESTE LÅT: 
«White Noise» 
