Alex Rosén «Prewave»
(Hemsedal records) 

Alex Rosén klarer ikke å bestemme seg: 
Vil han lage pop eller rockemusikk? 
Eller kanskje begge deler? 

På hans nye plate dominerer heldigvis popsangene. 
Det er de klart beste. 
Hans forsøk på å være rockesanger faller helt igjennom både når det gjelder låter og utførelse. 

Alex har skrevet all tekst og musikk på sitt nye album, som er produsert av Locomotives Hans Jørgen Støp og spilt inn i Hemsedal. 

Hans poplåter, som «Miles Out», «The Foetus Made» og «All hell go down the road», er sjarmerende poplåter med glimt i øyet. 
Her gjør Alex en hederlig innsats som utøver. 
Men det er langt igjen til å kalle Alex Rosén popstjerne, selv om han nok gjerne vil... 
