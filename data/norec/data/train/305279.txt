En takk til mamma
Det er gutten til mamma'n sin, det. 

SINGEL: 
Tooji har slikket sine sår etter Eurovision-fadesen med sisteplassen. 

Nå er han ute med sin første låt - om mamma Lily Bandehy, som til slutt skal munne ut i et album. 

Kjære mor Å hylle sine nærmeste er en kjent affære i populærmusikken. 
Våre mødre, bestemødre og kvinner skal vi hedre. 
Vi er mange som står på deres skuldre, båret fram og løftet opp. 

« If It Wasn´t For You» er en powerballade, ganske langt unna den orientalskinspirerte teknodancelåta Stay, som han deltok med i Eurosong 2012. 

At hans elsker sin mor, har tydelig kommet til syne i mediene før. 
Hyllesten er ektefølt og oppleves verken som klame eller klein. 

Verken eller Låten har klare gjenkjennelige hitelemeter. 
At den vil bli spilt i radio i sommer, kan vi nok regne med. 

Men vi lar oss verken imponere eller irritere. 

Her viker originalitet og særpreg for en relativt ordinær produksjon. 
Tooji er ingen stor sanger, men vokalen er på ingen måte skjemmende. 
Men Tooji må vise mer enn denne late og langsomme treminutteren for å bevise at han har noe i rampelyset å gjøre. 

Mest glad er nok mamma. 
