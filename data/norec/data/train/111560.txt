Panisk plastilina
Oppfinnsom og visuelt meget spennende animasjon blir rett og slett litt masete. 

HANDLER OM: 
Indianer, Cowboy og Hest bor sammen. 
Når Hest fyller år, bestemmer Indianer og Cowboy seg for å gi ham en utegrill i presang. 
Kaoset starter for alvor når en liten internettbestilling av 50 murstein blir til 50 000 000 000 murstein... 

DOM: 
Basert på en belgisk TV-serie med fem-minutters episoder, er filmen en tilsynelatende «primitiv» bilde-for-bilde-animasjon av helt vanlige barneleker av plast. 

Resultatet er en fascinerende, billedsterk og vilt oppfinnsom reise, med kanskje litt for voksen humor og definitivt noe for monotont intenst lydbilde. 

Men, bevares: 
Oppspeedet moro for hele familien! 
