Maria Orieta:«Against the View» 

(Grand Sport/Sonet) 

Melankoli som aldri griper helt. 

I likhet med Maria Orietas debutplate «Buenos Aires» (2004) er oppfølgeren «Against the View» laget i samarbeid med samboer Øystein Greni fra Big Bang. 
Og også denne gangen har den norsk-argentinske artisten kommet opp med en fin samling gitardrevne, stillferdige og lett latinoinspirerte poplåter med ettertenksomme og sørgmodige tekster. 

Vakkert og tidvis gåsehudfremkallende er det når melankolske og mørke stemninger, som her, løftes frem av en lys og luftig vokal. 
Men melodiene griper likevel aldri helt, og som en helhet oppleves nok platen som noe monoton og saktegående. 

ANBEFALTE KJØP: 
«Everyday», «Millons» og «On the Radio». 
