Plateanmeldelse:Emmelie de Forest - «Only Teardrops» 

Danmark: 
Åtte poeng. 

Paradoks: 
Årets vinner av Eurovision Song Contest er en bedre artist enn hva vinnerlåten bærer bud om. 
Ikke at «Only Teardrops» er en dårlig låt, men den ekle fløyta i den (som utvilsomt hjalp henne å vinne) får jo elgen til å fremstå kunstnerisk kompleks der den står i solnedgangen sin. 
Sangen er dessuten en av kun to 20-åringen ikke er med på å skrive selv her. 

Debutalbumet for øvrig er en overbevisende dose mørk, radiovennlig pop, et sted i krysningspunktet mellom Kate Bush og Shakira, med disko og R & B så vel som folkemusikk i blodet. 
Hun synger kraftfullt, om enn litt mye her og der, og tekstene handler litt vel ofte om å puste. 
Men hun behersker dramatiske melodier til fulle, og i hendene på både Pink og Beyoncé ville seks-syv av disse låtene vært bombesikre slagere. 

BESTE LÅT: 
«Running In My Sleep» 
