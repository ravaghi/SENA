Spillanmeldelse:«Spider-Man: 
Shattered Dimensions» 

(VG Nett) 
Firedobbel dose Spider-Man leverer godkjent tegneserie-action i «Shattered Dimensions». 

I et skjebnesvangert møte med superskurken Mysterio ender Spider-Man opp med å knuse en eldgammel steintavle som holder de dimensjonale kreftene på plass. 
Dermed er det duket for en noe schizofren spillopplevelse med fire ulike varianter av edderkoppmannen. 

Først og fremst har vi den versjonen vi kjenner fra den originale tegneserien og Hollywood-filmene; «The Amazing Spider-Man», med en rappkjefta Peter Parker bak masken. 
De tre andre variantene er hentet fra spin-off-historier i Marvel-universet; Noir, 2099 og Ultimate. 

I teorien skal disse fire web-slyngerne gi fire ulike spillopplevelser, men i praksis er det kun én som byr på noe særlig endret gameplay. 
I rollen som Noir Spider-Man på 30-tallet skal du nemlig snike deg rundt i skyggene og ta ut vaktene i stillhet, i motsetning til de tre andre høylytte makkerne, som denger først, og stiller spørsmål siden. 

Men det funker det også, for det er den Spider-Man de fleste kjenner fra før. 
Her skal vi slenge oss fra lyktestople til lyktestolpe, klatre opp skyskrapere, denge kjeltringer på løpende bånd, og bekjempe flere velkjente superskrurker som Sandman og Doc Ock. 

«Shattered Dimensions» gjør mye riktig. 
Tegneserie-opphavet er vel bevart, både når det gjelder grafikken og den generelle tonen. 
Spider-Man er akkurat så munnrapp som han pleier, og innimellom er det faktisk ordentlig morsomt. 

Men det er en del irritasjonsmoment her også. 
Kameraføringen og kontrollen jobber av og til overtid for å gjøre det vanskelig for deg, og gameplayet mangler det lille ekstra for å holde det interessant hele veien gjennom. 

Dexter_Morgan: 
Fullført dette spillet i dag og må si meg ganske fornøyd med spillet. 
Diskuter Shattered Dimensions her! 

Personlig syns jeg Spider-Man har fungert bedre i andre spill, for eksempel der han hadde hele Manhattan som sin egen lekegrind i «Spider-Man 2» og «Spider-Man 3». 
På en måte føles det mer naturlig å kunne slynge seg fritt rundt i en åpen verden og rydde opp i ugang på ekte superheltvis, enn å være låst til de ulike banene vi får servert her. 

Men ikke desto mindre er «Spider-Man: 
Shattered Dimensions» en godkjent actionopplevelse for alle som er glade i Peter Parkers alterego. 

PS: 
Spillet er testet på Xbox 360. 
