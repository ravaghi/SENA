Feist «Let It Die»
(Universal) 

For deg som liker Kings of Convenience. 

Feist er en kvinnelig sanger og låtskriver fra Canada som er i ferd med å bli relativt populær i Frankrike og Storbritannia. 
Det er slett ikke så merkelig. 
«Let It Die» er et nydelig album. 

Vittige tunger har omtalt Feist som en Karen Carpenter for klubbgenerasjonen. 
Rent personlig gir jeg blaffen i all båstenkning og gleder meg isteden over et luftig, personlig, elegant og friskt album med gode melodier som Kings of Convenience-fans vil elske. 

Her er lettbent, behagelig og velmodulert visepop som iblant flørter litt med jazz, fusion, disko (hør hennes versjon av «Inside and Out») og rock på et overraskende bra album fra en total outsider. 

ESPEN A. HANSEN 
