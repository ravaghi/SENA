CD-anmeldelse:Rickie Lee Jones 

Klisjeen om at en vokalist «gjenoppfinner sangen» er som regel det: 
En klisjé, ofte tom. 

ALBUM: 
VOKALMUSIKK Rickie Lee Jones «The Devil You Know» (Concord/Universal) 
Men det er det Lee Jones gjør, ni ganger, på den første samlingen sin med tolkninger av andres popmateriale (hun har ved flere tidligere anledninger gitt seg standardrepertoaret i vold). 
Stones' «Sympathy For The Devil», for eksempel, synges ikke her av djevelen selv, men fra perspektivet, tror jeg, til en psykiatrisk pasient - à la «First We Take Manhattan» (ikke her). 
Slik fortsetter det, med unntak av i produsent Ben Harpers ene originallåt. 
Ikke platen for mandag morgen. 
Men det er en intenst særpreget utgivelse. 

BESTE LÅT: 
«Masterpiece» 

MORTEN STÅLE NILSEN 
