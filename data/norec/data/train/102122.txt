Plateanmeldelse:Knut Anders Sørum 
- «Ting flyt» 

Toten soul city. 

ALBUM: SOUL Knut Anders Sørum «Ting flyt» (daWorks) Sørum var Norges mann i ESC i 2004 («High»). 
Nå, snart 10 år senere, får han lov til å gjøre det han helst vil: 
Synge retrosoul på Toten-dialekt (Norges koseligste). 

Han ligger et sted mellom Stevie Wonder og Donny Hathaway. 
Stemmen har en sår kvalitet, spesielt når den nærmer seg slutten av en frasering. 
Låtmaterialet er tro mot tradisjonen, praktisk talt «readymades». 
Selv den ene coveren, «Bli ved deg» (John Legends «Stay With You») er en gospelarketype. 

Enkelte sanger tikker og går for lenge. 
Noen marineres i Hammond-orgel. 
Men platens beste låt er en vittig vri på en gammel oppskrift. 
Den innbakte noveltyeffekten er glemt etter to vers. 
Ikke dårlig bare det. 

BESTE LÅT: 
«Udyktig i kjærlighet» 

MORTEN STÅLE NILSEN 
