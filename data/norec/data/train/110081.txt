Film:Krigsfarse 

Komedie fra en pittoresk liten bosnisk landsby fra dagene like før krigen bryter ut for fullt i 1991. 
Tonen og spillestilen er farseaktig lett i en film som ikke makter å unngå å tippe over i såpeopera til tider. 

I midten står den usannsynlig kyniske Divko. 
Hjemvendt fra 20 år i tysk landflyktighet kaster han brutalt ut ekskona og sønnen første dag. 
En voldsomt karikert «bad guy» som viser mer omtanke for sin elskede katt Bonny enn for sin egen familie. 

En grusomt irriterende å bruke tiden på må jeg medgi - og utviklingen manusforfatterne sender ham gjennom står på ingen måte til troende. 
Alle rundt ham, sønnen, hans sexy «trofé-kjæreste» - og ikke minst den forsmådde eks-kona blir selvsagt Mor Teresa-er i hans nærvær. 
Det er for lettvint! 

Langt mer intelligent manøvrerer regissør Tanovic rundt de gryende bosniske konfliktene. 
Det blir likevel litt lite, litt sent for en film som har klønet seg bort før dramaet virkelig skrus til. 

ØYSTEIN DAVID JOHANSEN 
