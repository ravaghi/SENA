Torgny:«Chameleon Days» 

Vil mye. 
Får til en del. 

Man blir ikke nødvendigvis Bowie av å ha et presseskriv forfattet av en fyr i Berlin. 
Ei heller av å posere som selvsamme idol på omslaget, eller å droppe linjen «We could be heroes», eller å synge «cocaine» flere ganger etter hverandre. 

Men det hindrer ikke tidligere Amulet-vokalist Torgny Amdam i å lage et eksentrisk soloalbum modellert etter Bowies sene syttitallsperiode. 
Et prisverdig forsøk, men tar du store sjanser risikerer du også stygge fall. 
Amdam er tidvis ganske klønete pretensiøs, og platens «storbyparanoia» må han lenger ut på landet med. 

Imidlertid er det også sublime popøyeblikk her, spesielt to vâre duetter med Maria Due. 
Amdam bør seriøst vurdere permanent duosamarbeid med henne. 

BESTE LÅT: 
«The Only Game» 
