Diana Krall «The Girl In The Other Room»
(Verve/Universal) 

Jazzens diva blir kanadiske Diana Krall ofte kalt, og med rette. 
På sitt nye album «The Girl In The Other Room» debuterer hun i platesammenheng også som låtskriver. 
Hun har skrevet halvparten av sangene sammen med ektemannen Elvis Costello. 
På «The Girl In The Other Room» tolker hun også låter signert Tom Waits, Joni Mitchell, Mose Allison og Elvis Costello. 

Dette er en lekker, leken plate der Diana Krall bekrefter sin klasse som pianist og sanger. 
Hun holder seg trygt innenfor jazzgenren, og flørter ikke med andre musikkgenrer. 

Med sitt sofistikerte spill og smittende nærvær bør hun appellere til mange også utenfor den tradisjonelle jazzmenigheten. 

Lytt til vakre tolkninger av Tom Waits' «Temptation», «Love Me Like A Man» av Chris Smither og «Almost Blue» av Elvis Costello og la deg bli overbevist om Diana Kralls kvaliteter. 
