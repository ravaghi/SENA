Spillanmeldelse:«Skate 3» 

EA holder seg til det sikre med «Skate 3». 
De øker ikke forspranget til konkurrentene, men det er på ingen måte et steg i feil retning. 

Siden «Tony Hawk: 
Ride» ikke klarte å leve opp til forventningene, ble mye av presset på EA til å levere en kvalitetsoppfølger i «Skate»-serien borte. 

EA Black Box har derimot ikke ligget på latsiden av den grunn. 

Du har nå tatt brettet ditt og forlatt New San Vanelona til fordel for Port Carverton. 
Mens New San Vanelona var preget av en anti-skate holdning, er Port Carverton det helt motsatte. 
Her omfavnes skateboard av alle, til og med vaktene, og dette er med på å sette en mer avslappet og vennlig tone enn det vi fikk servert i «Skate 2». 

Man blir når kjørt igjennom en mye mer grundig introduksjon til spillet enn tidligere. 
Dette blir gjort i form av en skateskole drevet av Jason Lee sitt alter ego, Coach Frank. 

Coach Frank vil gjennomgå alt fra grunnleggende til avanserte triks. 
Det er veldig godt å få en så solid gjennomgang av teknikken, i motsetning til tidligere hvor du måtte finne ut av mye på egen hånd. 

Nytt av året er muligheten til å velge vanskelighetsgrad. 
Man kan velge mellom easy, normal, og hardcore. 
Easy er ment som et springbrett for de som er helt ferske til serien, mens hardcore øker vanskelighetsgraden betraktelig. 

Her vil du trenge flere fraspark for å nå toppfart, utføre triks i lavere høyde og grindene vil føles mindre magnetiske. 
Man kan når som helst i spillet forandre mellom de tre vanskelighetsgradene. 

Dexter_Morgan: 
Må nok ærlig innrømme at grinden på slutten var bare flaks. 
Kom litt feil ut på hoppet, men resultatet ble jo ikke så verst. 
Diskuter Skate 3 her! 

Historien i spillet drives fremover av at du har startet ditt eget brettselskap. 
For å signere nye skatere til laget ditt og selge mest mulig brett, må du eksponeres. 

Så hvor du før tjente penger og prestisje på å komme i blader og i filmer, selger du nå brett. 
Jo fler brett du selger, jo flere utfordringer låses opp. 

Selv om historien står meget sentralt i spillet mister det aldri friheten det tilbyr. 
Port Carverton er en stor lekegrind hvor du kan skate rundt i flere timer og forsatt finne nye parker, basseng og spoter å skate. 

Den beste nyheten «Skate 3» leverer er parkeditoren. 
Du har nå muligheten til å designe din egen drømmepark. 
Du starter med et tomt lagerbygg og fyller opp med hva du måtte ønske av dropins, rails og quarterpipes. 

Utvalget er enormt. 
Alle parker man lager kan enkelt deles over internett. 
Dersom parken din blir lastet ned vil dette også påvirke salget av brett i historiemodusen. 

«Skate 3» er et flott spill, som byr på små nyheter i forhold til forgjengeren. 
Men til gjengjeld er de nyhetene som blir presentert veldig gode. 
