Bjølsen Valsemølle:Et ufortjent glemt band 

De kritiserer Israel, menn som skyter ulv og hyller marit Bjørgen. 
Bjølsen Valsemølle er bandet som burde nådd toppen, men som uheldigvis ble glemt i en skuff, ifølge vår anmelder. 

Bjølsen Valsemølle er i utgangspunktet et tradisjonelt rockeband og på sitt vis – kanskje et av Oslos viktigste band. 
De tilhører en prisverdig tradisjon der samfunnsengasjement og politisk stillingtagen er en selvfølge. 
Samtidig har de et blikk for hva som rører seg i byen både i nåtid og fortid. 
Bandet har aldri glemt hvor de kommer fra og er tro mot sitt opphav. 

Disse har Aftenposten kåret til årets juleplater: 

Stayerevne 

Bandet oppsto i et husokkupasjonsmiljø på Sagene/Bjølsen på 70-tallet. 
Slikt setter spor. 
Solidaritetstanken sitter i ryggmargen. 
Det gjør også optimismen og fremtidshåpet. 
Stayerevnen til låtskriver og frontmann, Trond Ingebretsen og Bjølsen Valsemølle er både imponerende og i 

nteressant. 
Ikke nok med at de har holdt det gående i nærmere førti år, de klarer også fortsatt å ta pulsen på samtiden, hedre historien og fargelegge sitt uttrykk med kledelig avvæpnende nostalgi. 

Selv om de musikalsk tilhører en annen tid, og kan virke umoderne i noen sine ører, er dette et revitalisert og potent band som fortjener større oppmerksomhet. 

Vi har anmeldt Bruce Springsteens nyeste samleplate: 

Mer enn et lokalband 

Bjølsen Valsemølle er et band som burde vært omtalt på lik linje med Sambandet og Hellbillies, men som har – av ulike grunner – forblitt et lokalband fra Oslo. 
Til tross for opptil flere strålende plater de siste årene har lite endret seg. 

I dagens urolige tider trenger vi folk og musikk som får oss til å tenke. 
Trond Ingebretsens sanger kan virke provoserende på noen, men burde heller mane til ettertanke og refleksjon der han tar opp brennbare saker. 
Han gir av egen erfaring og spenner opp et speil vi kan se oss selv i. 

Det er ingenting som er vanskeligere enn å skrive politiske sanger som også skal fungere utover budskapets tematikk. 
Det er her Bjølsen Valsemølle viser sitt mesterlige grep på denne sjangeren. 

Har du hørt plata som hyller Raga Rockers? 
Vi har anmeldt den også: 

Dagsaktuelle temaer 

Få, om noen, skriver slike sanger i landet i dag. 
Trond Ingebretsen er en god historieforteller som har hjertet med seg i fortellingene. 
Om de er illsinte politiske betraktninger eller en liten nostalgisk minnestund forblir man ikke uberørt. 
Han er spesielt god på de ulike tidsbildene han setter sangene i. 
Det gjør godt i disse tider. 

Disse sangene er ikke skrevet i et vakuum, men er blitt til i frustrasjon over hvordan vi har stelt oss. 
Den mest kontroversielle og brennbare sangen er nok «Israel, det räcker nu», hvor han har fått med seg Michael Wiehe som duettpartner. 
Sangen taler for seg selv. 
Han synger om norsk våpenproduksjon og eksport i den bitende kommentaren «En vanlig mann». 

«Menn i mørket» er tilegnet Osvald-sabotørene, mens «Ekte mannfolk skyter ikke ulv» tar for seg ulovlig ulvejakt. 

Dette er Maria Menas nyeste plate: 

Minneperler 

En av de fineste øyeblikkene er Ingebretsens ode til Tjuvholmen. 
Her har han fått med seg Jon Arne Corell, en av frontfigurene i den politiske visebevegelsen på 70-tallet. 
Et nydelig lite tidsbilde på byutviklingens merkelige gang. 

En annen godbit er «Erik, Jim Morrison og jeg» om et musikalsk møte som viser hva som setter seg i minnet. 

Den mest rørende sangen er tittelmelodien, som er en sterkt personlig sang skrevet til barnebarnet. 
En sang som griper direkte inn i dagens mest aktuelle konflikt. 
En sang om samhold, tilhørighet og raushet. 
Som en kommentar til «Tider skal komme» kan man se Wyoming. 
En hyllest til Marit Bjørgen er det også blitt plass til. 

Fikk du med deg podcasten «Serial»? 
Vi har anmeldt sesong to: 

Finstemt band 

Bjølsen Valsemølle er en finstemt gruppe som gir vitalt liv til låtskriverens mer eller mindre illsinte tekster. 
Dette er et rockeband tuftet på visens premisser. 
Det kan høres litt gammelmodig i disse tider, men som Henning Kvitnes og Trond Granlund treffer de en jordnær nerve som gjør godt. 
Denne gruppen står fjellstøtt på egne premisser. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
