Plateanmeldelse:Lissie - «Back To Forever» 

Norgesvenninne i kjente spor. 

Den vanskelige andreskiva, ja. 
Er man usikker på hvordan man skal følge opp en debutsuksess, er det enkleste å lage en utvidet utgave av denne. 
Noe sånt som Lissie gjør her. 

Bluesrock-foten har kanskje fått enda mer tyngde, men den blir heldigvis aldri baktung. 
Og det er der Lissies stemme kommer fullt ut til sin rett. 

Men hun stoler ikke nok på sin egen vilje til konsekvent å gå den røffeste veien; «Back To Forever» er en i overkant bredpenslet plate fra de inderligste balladene via anonyme pop-kutt til voldsomt orkestrerte opus og solfylte slengbukserockere. 

Omtrent som sist, med andre ord. 
Og mer enn nok til at Norgesturnéen senere i høst neppe blir en mislykket affære. 

BESTE LÅT: 
«Cold Fish» 
