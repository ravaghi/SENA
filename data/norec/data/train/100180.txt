Øyonn Groven Myhren «Gullveven.Mellomalderballadar» 

Etnisk Musikklubb 

Musikalsk fortellerkunst 

Med sparsomme virkemidler skaper kvederen Øyonn Groven Myhren engasjerende musikalske bilder på denne samlingen av århundregamle ballader. 
Enten hun synger solo eller akkompagnerer seg selv med et enkelt harpespill eller fottramp skinner hennes fortellerevne gjennom disse sangene om lyst og lek, sorg og alvor. 
I all sin nøysomhet er uttrykket hypnotisk og kraftfullt, som i den swingende «Dalebu Johnson» eller den flørtende «Friargavene». 
På et par kutt får hun følge av Leiv Solberg på hardingfele og via moderne teknologi også bestefaren Eivind Groven på hans renstemte orgel. 
Øyonn Groven Myhren er en tradisjonsbevisst kveder som formidler sitt stoff med autoritet og kunnskap kombinert med musikalsk skaperkraft. 
Denne utgivelsen føyer seg pent inn i en overbevisende rekke av utgivelser med hennes sterke stemme. 

Carl Petter Opsahl 
