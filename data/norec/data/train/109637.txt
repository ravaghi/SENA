Heroes & Zeros:«Simian Vices Moderen Decvices» 

(Nightliner / Universal) 

Motorpsycho for nye generasjoner. 

Little Steven sa på sitt nylige Norgesbesøk at han er fundamentalt skeptisk til trioformatet fordi dynamikken forsvinner når gitaristen tar sin solo. 
Vel, han kan ikke ha fått med seg Heroes & Zeros denne gangen heller, for her rendyrker Lillesand-trioen det som gjør mer og mer beslektede Motorpsycho så bra; samspillet mellom tre helt unike instrumentalister som tross formatets begrensninger skaper en uhyggelig sugende groove med lange låter med popfølelse i bunn. 

Mer enn et publikumsfrieri er denne platen et ambisiøst vågestykke på grensen til det pretensiøse med sitt progressive postrock-uttrykk. 
Men viktigst av alt - det er vellykket! 

ANBEFALTE KJØP: 
«Simian Vices», «Iron Honey & Gold», «Ferric Taste», «Cipramillion» og «The Hex». 
