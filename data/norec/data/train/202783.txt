Sony DRU-530A
Sony har også en 8X DVD-brenner som støtter begge formater. 
Vi har testet om den kan hevde seg i den skarpe konkurransen i toppen. 

Sony var først ute med å levere DVD-brennere som støtter begge formater, med DRU-500A. 
Vi testet etterfølgeren med tilleggsbetegnelsen AX, som støtter 4x brenning. 
Denne testen kan du lese her hvis du er historisk interessert. 
For det som gjelder nå er 8x-brenneren fra Sony, som har fått betegnelsen DRU-530A. 

LES OGSÅ: 

De tidligere brennerne fra Sony var raske på håndtering av overskrivbare plater, men tregere på brenning av engangsplater, sammenlignet med konkurrentene på den tiden de ble lansert. 

I dag er konkurransen minst like hard mellom nyeste generasjon brennere, med Plextor og BenQ i teten. 
Har Sony noe å stille opp med denne gangen? 

Tradisjonen fortsetter 

Det viste seg at ytelsen på de forskjellige formatene var tilsvarende som i konkurransen med 4x brennerne. 
Sony er fremdeles sterk på overskriving av DVD+RW, men ikke like imponerende på ren brenning. 
I hvert fall ikke på DVD+R 

Vi sjekket brenning av 2 GB på DVD-R og dette ble gjort unna på 7:20. 
Det er en bra tid, men her er det svært tett mellom deltakerene. 
De fleste ligger mellom 7:06 og 7:32, med en klynge rundt nettopp 7:20. 

De eneste to brennerne som har vært vesentlig langsommere enn resten, er faktisk Sonys tidligere modeller! 
De brukte begge 8:41. 

På DVD-R har altså Sony tatt igjen forspranget og ligger nå midt i røkla på brenning av dette formatet. 

Men Sony støtter også 8X på DRU-530A med firmwareversjon 2.0A. 
Foreløpig er det ikke tilgjengelige plater for 8x DVD-R, så derfor må vi vente på testing av dette. 
4X media lar seg ikke brenne med 8x, det testet vi... 

DVD+R plater på 8x er derimot tilgjengelig, og her var Sony DRU-530a ikke blant de raskeste. 
På 2 GB var den på linje med MSI, og kom i mål på 5:54, ett sekund etter. 
Dette krevde 8x plater, den var ikke villig til å brenne 8x på 4x plater, slik som Plextor og BenQ. 

På 4 GB DVD+R lå Sony fremdeles etter, med 9:51. 
Det er noen sekunder raskere enn MSI, men 1:58 etter Plextor og 2:09 etter BenQ. 

Overskriving av DVD+RW ar med overbevisende. 
Her klarte den 2 GB på 6:41, og her er det bare Nec ND-2500 som er raskere, med 6:32. 
Plextor er langt etter med 7:56. 

Brenning av CD var glimrende med 3:13 på vår testimage. 
Ripping av musikkCD var unnagjort på 2:44. 
En glimrende 40x brenner. 

Programvare 

Vi testet retailversjonen, som inneholder den anerkjente samlingen av programmer fra Sonic, med MyDVD og ShowBiz, RecordNow og PowerDVD. 
MusicMatch og QuickArchive er også med, for håndtering av musikk og backup. 

Konklusjon 

Sony sin styrke er fremdeles på overskriving av DVD+RW, men har tatt igjen mye av forspranget på DVD-R. 
Da gjenstår det bare å se hvordan den håndterer de nye 8x platene når de kommer. 

Mer nyttig fra DinSide Data: 
