Plateanmeldelse:Sigur Rós - «Kveikur» 

Svinger inn i stupmørket. 

ALBUM: POSTROCK Sigur Rós «Kveikur» (XL/Playground) «Valtari» (2012) var islendingenes svakeste; et album så ambient at det ble selvutslettende. 
I tiden siden har de mistet et originalmedlem. 

Nå gjør et av 2000-tallets beste band det forutsigbart uforutsigbare: 
Lager sin mest bråkete, mørke og «industrielle» plate. 
Perkusjonen, nesten fraværende forrige gang, skramler som et skipsverft. 
Det skal være «edgy», og sangene stappes med uskjønne lyder. 

De har ikke glemt sine evner som arrangører av episke lydmalerier. 
Men det skorter, som sist, på de virkelig henrivende, eller skumle, temaene. 

Ingen andre låter som Sigur Rós, og «Kveikur» er på ingen måte dårlig. 
Men vi har nok hørt det beste fra dem nå, i alle fall på plate. 

BESTE LÅT: 
«Kveikur» 

MORTEN STÅLE NILSEN 
