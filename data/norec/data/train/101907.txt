Plateanmeldelse:Nils Petter Molvær - «Switch» 

Stillestående retningsløst. 

Molværs trompetklang er så karakteristisk at den kan fremstå som en parodi på seg selv. 
Sist ble gitarstøyer Stian Westerhus og trommemaskin Erland Dahlen inkludert. 
Det ga mer kant og fare til den noe satte jazz- og elektronikacrossoveren. 

Nå er Westerhus ute, og Molvær nyfrelst pedal steel-fantast. 
Norges mest brukte gitarist, Geir Sundstøl, slider betimelig vakkert. 
Men han gjør ikke mer enn det. 
Det gjør heller ikke Molvær, selv om trommis Dahlen prøver. 

Helheten preges av kopiert drømmestemning, lite nytenkende struktur og generell kreativ stillstand. 

Albumtittelens bryter blir ikke den omformeren den er tenkt å være, men en altfor fristende avknapp. 

BESTE LÅT: 
«Intrusion III» 
