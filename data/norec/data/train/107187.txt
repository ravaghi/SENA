Apoptygma Berzerk:«You And Me Against The World» 

(GUN / SonyBMG) 

Pop-elektronisk fulltreff fra Stephan Groths Apoptygma Berzerk! 

I Norge har Apoptygma Berzerk aldri nådd de store masser, men internasjonalt er det ett av våre største navn, spesielt i Tyskland. 
Det kan man for så vidt forstå, for den bredt utmeislede synth-rocken til Stephan Groth er som skapt for det tyske markedet. 
På mange måter ligger Depeche Mode nær i sammenligning her, men Groth bruker både mer gitar og har en mer direkte pop-tilnærming til sangene sine, uten at det på noen måte går ut over energien og følelsesdybden i uttrykket. 

En deilig plate for alle som liker tungt arrangert synthrock - gi låter som «In This Together», «Back On Track» og «Tuning In To The Frequency Of Your Soul» en sjanse! 
