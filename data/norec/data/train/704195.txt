Gresk lyd
Gresk garasjerock fra 60- og 70-tallet er en smal nisje, men det er dette Andy Dragazis tar utgangspunkt i. 
Normalt er han frontfigur i det elektroniske London-bandet Blue States. 
Nå forsøker han å høre for seg lyden av en best of-plate fra en tenkt gruppe startet etter et Beatles-besøk på en øy i Hellas. 
En sær idé, men med biter av tøff instrumentalmusikk og fuzzy Fender-lyd underveis. 

Beste spor: "I’ve got the green light and I’m ready to go". 
