Digital kruttrøyk
Kruttrøyk og støv ligger tykt i westernspillet «Red Dead Revolver». 
Det er hevn som står på dagsordenen. 

Et gjennomført design og et meget effektivt lydbilde gir «Red Dead Revolver» en herlig western-stemning. 
Den hevntørstige revolvermannen er tatt på kornet, og det er nesten så man kjenner kruttrøyk og støv smyge opp neseborene. 

Men «Red Dead Revolver» havner for min del i det som etter hvert har blitt en diger samlesekk for meg: 
Spill jeg liker godt, men som mangler de siste milimetrene som hever dem fra å være veldig bra til å være eksepsjonelle. 

For «Red Dead Revolver» sin del, blir det litt for lite utfordrende, litt for kort og litt for tradisjonell pang-pang. 
God, men forglemmelig underholdning. 

PS! 
Første gang jeg så dette spillet, i mai 2002, var det i klørne til japanske Capcom. 
Det er usikkert hva overgangen til Rockstar og Take 2 har hatt å si for selve spillet, men jeg vil tippe at antallet tentakler har falt dramatisk. 
