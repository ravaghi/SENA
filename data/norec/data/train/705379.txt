Idles:Pønk fra skyggesiden 

Bristol har nær en halv million innbyggere. 
Ikke alle av dem er like tilfreds med tingens tilstand. 

Idles: "Brutalism" (Balley/Border) 

Bristol-bandet Idles har noen år og et par ep-er bak seg, men det var singlen "Well done" som i november fikk hjulene til å rulle for alvor. 
Joseph Talbot snerrer fram ordene på Mark E. 
Smith-maner: Why don't you get a job? 
Even Tarquin has a job. 
Mary Berry's got a job. 
So why don't you get a job? 

Så fortsetter maset om hvorfor han ikke vinner en medalje, tar en utdannelse, liker reggae og ser på fotball. 
Mary Berry er forøvrig en engelsk programleder og forfatter av kokebøker, i likhet med Rachel Khoo som får sin egen sang. 

Idles er et pønkband av den gamle skolen og spytter ut tekster med politisk og sosial brodd. 
Samtidig er de fan av Radiohead og kan mer enn tre grep. 

Always poor, never bored, erklærer Talbot i "White privilege". 
Ingen grunn til å kjede seg sammen med Idles. 

Beste spor: 
"Well done", "Rachel Khoo", "Stendhal syndrome", "White privilege". 
