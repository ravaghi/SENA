Contrazt:«Har det på G» 

(Mariann / Warner) 

Hedmark: 
Contraztenes fylke. 

Når man først skal spille opp til dans, er det en fordel å faktisk like å spille. 
Det virker det som om Hedmark-bandet Contrazt gjør, selv på sitt syvende album (skjønt det er jo ingenting i dansebandsammenheng, egentlig). 

At de komponerer selv - eller at gitarist Leif Dybendal gjør - er også et fortrinn. 

At melodiene er av minste felles multiplum-typen, og at tekstene er på en særegen underholdningsmusikknorsk som har fint lite med normal tale eller normalt skriftspråk å gjøre, hører nesten med (tittelen er et svensk lånebegrep; vi er jo i grensetraktene, må vite). 

Koseligst er de uansett når de synger på dialekt. 

BESTE LÅT: 
«Vi må ta den tid vi trenger» 

MORTEN STÅLE NILSEN 
