– Mister personligheten
Paul Hansen sang «Get Lucky» av Daft Punk/Pharell. 
Han syns det var uvant å lære inn mange dansemooves, og sa i programmet at det hele fremsto som umenneskelig. 
Dommerne mener han fortsatt har utfordringer i låten. 

– 
Det er vanskelig å synge og danse på en gang, men du prøvde, sier Mona B. Riise som mener Hansen falt litt igjennom. 

Stein Østbøs dom: 

– Nesten spooky å oppleve denne låten under en uke etter å ha opplevd den fra en av opphavsmennene selv i Oslo Spektrum (Pharrell). 
Og iallfall er det skremmende å høre hvordan Paul Hansen totalt mister alt han har av personlighet i stemmen. 
Dansetrinnene er riktignok godt innøvde, men ikke spesielt funky. 
Man kan lukke øynene, men likevel aldri komme på at det er den tidligere, svært særpregede Vamp-vokalisten som synger. 
Kveldens skuffelse så langt. 
