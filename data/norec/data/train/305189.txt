Ja til luksuspop
Fra Pet Shop Boys. 

CD: Pet Shop Boys? kjølige synthpop er bortimot immun mot aldring, deres hits fra slutten av 80- og begynnelsen av 90-tallet låter uforskammet bra målt mot mye annen musikk fra samme epoke. 

Slik blir en ny Pet Shop Boys-plate gjerne en forlengelse av den forrige, kvalitetsnyansene ligger i låtskriving, inspirasjon og temperatur. 

« Yes » PET SHOP BOYS 

5 

Plateselskap PARLOPHONE/EMI 

«Yes» er glinsende popmusikk hvor det høres ut som Neil Tennant og Chris Lowe ikke nøyer seg med å være britisk pops ulastelige eldre statsmenn, men ønsker å strekke seg mot en mer kontemporær hitsfære. 

Produsentene Xenomania er hyret inn for å gi dem det ekstra laget av gloss og skarphet som i så fall trengs, best eksemplifisert gjennom den svale diskopopen i «More Than A Dream», mens Johnny Marr (The Smiths) gitarringler med tilbakelent tidløshet på flere spor. 

Et utpreget luksusprodukt av ei plate. 

musikkkulturanmeldelseplatemusikkanmeldelser 

Del på facebook Lik Dagbladet Musikk på Facebook 
Del på facebookRapporter om feil i artikkelen 
