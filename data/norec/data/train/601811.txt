Et mislykket frieri
Volbeat har blitt populære i Norge og er en av hoved-artistene på årets Hovefestival, men det er tydelig hvor danskene har mest lyst til å slå gjennom. 
Deres nye album er nærmest som et frieri til USA — både med tanke på tekst og musikk. 
Som man allerede ser i tittelen på albumet, er flere av tekstene inspirert av klassikere innen spaghettiwestern-sjangeren.Musikken er en blanding av klassisk 50-tallsrock, country og metal hvor gitar og riffing står i sentrum – en grei oppskrift til suksess, men det er et irritasjonsmoment med Volbeat som ødelegger hele den musikalske opplevelsen. 
Vokalist og gitarist Michael Poulsen har tydeligvis hørt alt for mye på Metallica, noe som har ført til at han synger helt likt James Hetfield. 
Dette gjør at den beste sangen på albumet er "Room 24" hvor King Diamond er gjesteartist og vi får en liten pause fra Paulsen. 
