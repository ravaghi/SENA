Benedicte Torget «After A Day of Rain»
Present Recordings/Musikkoperatørene 

Sterk platedebut 

Til tross for mange år som musiker, er det først nå sangeren Benedicte Torget platedebuterer. 
I den usedvanlig finslipte musikken hun presenterer kan man ane en lang prosess der alt overflødig har blitt vasket bort. 
Tilbake står et rent, avklart uttrykk. 
Torget skriver gode sangtekster om søken og lengsel, lek og lyst, ledsaget av sterke melodilinjer. 
Et svært samspilt band med Øystein Sævåg legger en lydhør for Torgets klokkeklare og nyanserike stemme. 
En strykekvartett og bidrag fra blant andre Lars Andreas Haug på tuba og Nils Petter Molvær gir akkurat passe med klangvariasjon. 
Her er ingen store musikalske fakter, men var og neddempet musisering hele veien. 
Musikken gir mer og mer for hver lytting, og vil bli kjærkommen når høsten setter inn for fullt. 

CARL PETTER OPSAHL 
