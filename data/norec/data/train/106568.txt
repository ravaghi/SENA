Lowdown:«Antidote» 

(Black Balloon / Tuba) 
Genre: 
Metal 

Illsint metal-hybrid fra Rogaland-traktene. 

Lowdown sveiper over metal-historien fra Pantera til elementer fra dagens numetal på «Antidote» - et beskt og mørkt album som åpner i overkant bastant og aggressivt med angrepsvillige stakkato-riff og ilter trommelyd, men som åpner seg og slipper til flere melodiøse nyanser i uttrykket etter hvert, ikke minst i Leo Moracchiolis vokalbruk. 

«Antidote» har blitt et gjennomført og hissig metal-attak av den mer kompromissløse sorten, utmerket produsert av gutta selv og Henning Ramseth. 
Anbefalte kjøp: 
«Nothing Will Come», «Chaos In Harmony» og «Stick It In». 
