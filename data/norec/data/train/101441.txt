Plateanmeldelse:Jenny Hval & Susanna - «Meshes Of Voice» 

Vokal kunststøy. 

Jenny Hval & Susanna 

«Meshes Of Voice» 

Uansett hva man mener om disse hver for seg, samarbeidet mellom to av den norske, vel, popkunstmusikkens mer distinkte stemmer, burde få bredere appell. 

Konsertinnspilt på Henie Onstad i 2009, utgitt først nå, og sånn sett et trenert vardøger for begges senere utgivelser. 
Musikalsk vaker det nærmere Hval enn Wallumrød, men den styggvakre helheten minner mest av alt om plateselskapet 4ADs storhetstid. 

Sammenvevingen med de omflytende strukturene blir virkelig imponerende når disse fantastiske stemmene møter drenende gitarskurr og mørk støy. 

Mest av alt er det en attest på at 1+1 faktisk kan bli betraktelig mer enn 2. 
Kanskje derfor de ikke kaller seg Hvallumrød? 

BESTE LÅT: 
«I Have A Darkness» 
