Thriller uten nerve
Aldersgrense: 
15 år 

Regissør Michael Mann har en rekke store filmer bak seg, filmer med nerve og som suger deg inn — ”Blackhat” er ikke en av dem. 

Filmen handler i grove trekk om en cyberkriminell som får et kjernekraftverk i Kina til å eksplodere, og som hacker seg inn på Wall Street-børsen ved hjelp av et lite tastetrykk på PC-en. 
Han har helt klart flere skumle tastetrykk i fremtidsplanene, så USA og Kina må samarbeide. 
Og de klarer seg heller ikke uten hjelpen fra den straffedømte hackeren Nick Hathaway (Chris Hemsworth). 
Klarer han å fange cyberskurken, får han sin frihet. 
Jakten leder dem til et cybernettverk som opererer gjennom Chicago, Los Angeles, Hong Kong og Jakarta. 

På papiret ser det hele ganske bra ut , men i virkeligheten er det en rotete smørje som ikke engasjerer - bare forvirrer. 
Og på samme tid som det brukes for mange faguttrykk som gjør det vanskelig å henge med i handlingen, fremstår det amatørmessig og lite troverdig. 
Til tider minner filmen faktisk om ”Tron” fra 1982, noe som ikke funker i 2015. 
Chris Hemsworth er også lite troverdig i rollen som superhacker. 
Ikke for å spre fordommer, men hvor mange datagenier ser ut som olympiske guder? 
Skivebom for Michael Mann på alle plan, styr unna. 
