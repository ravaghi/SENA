Minimalismen lenge leve
«Polarium» kunne sansynligvis vært laget av én person på under en uke. 
Men tro ikke at det ligger noe negativt i det. 

Har du noen gang endt opp med å bruke timesvis på Kabal, Tetris eller Ludo? 
Da er sjansene store for at «Polarium» er din type spill. 
Stilrent, lettfattelig og ukomplisert. 
Sa jeg ukomplisert? 
Vel, ikke helt. 

Lett å spille, vanskelig å mestre. 
Akkurat slik er «Polarium». 
Spillet har to farger: 
Sort og hvitt. 
Din oppgave er å gjøre de hvite sorte, eller de sorte hvite. 
Høres det vanskelig ut? 
Det blir det også - etter hvert. 

Spillet byr på et stort antall baner, som går ut på å finne en løsning på puslespillet. 
Ved å bevege DS-pennen over brikkene, gjør du dem om til den motsatte fargen. 
Poenget er å ende opp med det riktige mønsteret. 

Det høres banalt ut, men det er faktisk ufattelig gripende. 

Etter hvert blir det vanskeligere å vanskeligere å ende opp med det riktige mønsteret. 
Forbered deg på mange våkne nattetimer, der du river deg i håret i endeløs frustrasjon. 
Dette er hjernetrim som vil gjøre IQ-en din sliten. 

Foruten hovedmoduset som går ut på å løse puslespillene, finner du også en slags utgave av Tetris. 
Brikker faller ned, og du må berøre dem med DS-pennen for å fjerne dem. 
Igjen høres det lett ut, men det vil ta timesvis å mestre. 

Vær klar over at «Polarium» er det minst grafisk tiltalende spillet du kommer til å kjøpe til Nintendo DS. 
Dette kunne vært tegnet av en fargeblind 5-åring med blyant og viskelær. 

Men blås i det. 
Du ville vel ikke fordømt et sjakkbrett på grunn av fargemangel? 
