Fremkalte følelser og magi
Punkt 2014 

Sted: 
Kristiansand 

Når: 
Lørdag kveld 

Terningkast: 
5 

Laurie Anderson er mest kjent for sine multimedia-presentasjoner og innovative bruk av teknologi. 
Gjennom jobb som skribent, regissør, visuell artist og sanger, har hun skapt banebrytende verk innen teater, kunst og eksperimentell musikk. 
Lørdag kveld stod hun på scenen med Arve Henriksen. 

De to drar oss raskt inn i sin verden . 
Den er hypnotisk og fasinerende med Henriksen sin myke og klangfulle trompet i sentrum. 
Anderson bruker instrumentet hun selv har skapt og kalt "tape-bow"-fiolin, og bruker dette mesteparten av konserten. 
Noen ganger bruker hun også vokalfilter for å manipulere stemmen, samt andre elektroniske instrumenter. 

Det visuelle lys-shower passet ikke alltid like bra med stemningen i musikken, men etterhvert peker Anderson med buen på lerretet. 
Det blir orange, og ord dukker opp i forskjellige hastigheter mens fargen forrandrer seg. 
Intensiteten i musikken øker og mørke droner fyller salen. 
Man merker at ordene og musikken skaper sterke følelser. 
Lidenskap, frykt, overveldende intensitet, ro og nysgjerrighet. 
Det går fra varmt til kaldt, sterkt og svakt. 
Men konserten varte kanskje litt for lenge og de to klarer ikke å holde på spenningen og interessen i like stor grad gjennom hele konserten. 

Konserten avsluttes med noen kloke ord fra Anderson. 
Vi strekker oss mot stjernene, og både Henriksen og Anderson skapte magiske øyeblikk opptil flere ganger. 
