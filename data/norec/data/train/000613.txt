LEGO Harry Potter:Years 5-7 

Morsomt for smarte barn og late voksne! 

Ordtak som ”never change a winning team” og ”if it ain’t broken, don’t fix it” må stå høyt i kurs hos spillutviklerne i britiske Traveller’s Tales. 
Og det er ikke nødvendigvis negativt. 

LEGO Harry Potter Years 5-7 er deres trettende LEGO-spill og viderefører seriens sjarmerende fortellerteknikker og enkle, men morsomme utfordringer. 

Dette er fremdeles et fint spill for smarte unger og late foreldre. 

Stor gjenspillbarhet 

Alle som spilte forgjengeren, Years 1-4, vil kjenne igjen mye av både stemninger, grafikk, struktur og spillmodus, men du får også nye steder og utforske, nye magiske krefter og bruke og en haug med nye figurer og spille. 

Du kan fremdeles bruke mye tid på og utforske de forskjellige stedene du befinner deg i, og her ligger litt av spillets fremste appell. 

Du kan nemlig samle gullmynter, gullbrikker og andre ting som er gjemt i kulissene. 
Mye av dette kan du som vanlig bare få tak i etter å ha rundet spillet, så gjenspillbarheten er stor. 

Jeg synes det faktisk er gøy å gå rundt og bygge opp eller skyte ned alle mulige slags elementer i jakten på LEGO-rikdom. 
Og bare ved å samle alt, får du låst opp alle figurer og alle krefter. 

Enkel slapstick-humor 

Jeg liker hvordan dette spillet forenkler en svært komplisert historie, men likevel fremstår som en verdig del av Harry Potter-universet. 

Spillet følger de tre siste bøkene og de fire siste filmene, og blir derfor mørkere ettersom historien nærmer seg slutten, men det er likevel mer enn nok av enkel slapstick-humor, slik vi kjenner den fra blant annet LEGO-versjonene av Star Wars, Indiana Jones og Batman. 

Nå har jeg imidlertid spilt så mange av disse at humoren ikke virker like godt lenger. 
Men sjarmfaktoren kan ikke fornektes. 

Burde vært oversatt 

Det er én ting som irriterer meg med både LEGO: 
Harry Potter Years 5-7 og alle foregående LEGO-spill. 
De er spesielt egnet for barn, men hvorfor er ikke all tekst oversatt til norsk? 

Det ville vært både billig og enkelt å få til, og gjort spillet enklere å forstå for barn som ennå ikke behersker engelsk. 
Skylanders: 
Spyro's Adventure og Viva Piñata-spillene er gode eksempler på dette. 

Heldigvis er også dette LEGO-spillet utstyrt med en genial dynamisk splitscreen-funksjon, som gjør dette velegnet for foreldre og barn og spille sammen. 

Passende mestringsgrad 

Du som kjøper LEGO Harry Potter Years 5-7 vet sannsynligvis at dette ikke er et revolusjonerende spill. 
Det er bygget over akkurat samme lest som de foregående LEGO-spillene. 

Det er ikke nødvendigvis noe feil med det, for dette er varierte og morsomme spillopplevelser. 

Traveller’s Tales retter seg mot en målgruppe som kanskje trenger å føle seg trygge på hva de får, nemlig foreldre som vil gi barna sine ufarlige spill med passende mestringsgrad. 

Jeg kan avsløre at det også er deilig for meg å sige ned i sofaen, strekke ut tomlene og leke bort noen timer med digital LEGO! 

(Spillet er testet på Xbox 360, men er også tilgjengelig for Windows, PlayStation 3, PlayStation Portable, Nintendo DS, Nintendo 3DS og Nintendo Wii. 
En versjon for PlayStation 
Vita kommer i februar 2012.) 
