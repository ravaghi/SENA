Sugarland:«Incredible Machine» 

(Mercury/Universal) 

Publikum flokker til countrymusikken blant annet fordi det er en sjanger som forholder seg til voksne folks problemer. 
Det har ikke Sugarland fra Georgia skjønt noe som helst av. 

Vokalisten deres (det pleide å være to av dem) heter Jennifer Nettles. 
Dette ualminnelig enerverende kvinnemennesket kan synge. 
Men når hun ikke får utløp for disse evnene i dette albumets råttent komponerte «powerballader», bruker hun stemmen sin som om hun var en psykotisk oppglødd barnehagetante, og vi en gjeng innesperrede snørrunger. 
I et sett ultrainfantile, utslettsfremkallende idiotiske «uptempo»-låter. 
Verre enn verdiløst. 

BESTE LÅT: 
«Incredible Machine Interlude» 

MORTEN STÅLE NILSEN 
