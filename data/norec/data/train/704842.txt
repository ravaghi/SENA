Æreløs og nær hodeløs
Nei, det er ikke så lett å være keiserinnens livvakt og likevel få skylda for hennes ubetimelige død, til tross for at det ikke var din feil. 
Arvingen er bortført også, gitt. 
Men det var slemmingene som gjorde det, ikke du. 
Og så midt under den fæle pesten som har brutt ut, gitt. 

Så bærer det rett i fengsel i påvente av bøddelen, men der blir du ikke lenge. 
Gjennom en forutsigbar, men spennende historie belønnes du for å være minst mulig voldelig. 
På sitt beste er dette som de briljante Thief-spillene, der det helst gjaldt å snike seg rundt. 

Men det er ikke alltid du kan velge å uskadeliggjøre dine motstandere uten å kverke dem, og dermed blir det litt griseri med kniv og skytevåpen innimellom også. 
Blant høstens aller beste spill. 
