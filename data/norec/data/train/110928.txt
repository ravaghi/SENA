Frank Ocean:«Nostalgia, Ultra» 

(tumblr.com) 

Rebelsk svart popmagi. 

Denne 23-åringen fra Los Angeles var i utgangspunktet signert av verdens største plateselskap, men da de la hans debutplate på is la han den selv ut til gratis nedlastning. 

Herlig opprørsk manøver, og ikke helt uviktig kulturelt sett heller, for det er langt mellom R&B-plater av dette kaliberet. 
Popteften er der, men Ocean henter mer fra mørk, klassisk soul og hip hop enn samtidig autotuneonani; med tanke på for eksempel Bruno Mars' lettvekteralbum fremstår fyren som en viktig og betydelig mer ambisiøs motvekt. 

En hel låt basert på «Hotel California» fremstår som smart musikk og ikke som en gimmick. 
Alltid et tegn på talent når slikt inntreffer. 

BESTE LÅT: 
«Strawberry Swing» 
