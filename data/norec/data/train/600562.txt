Mislykket oppfølger
Action 

USA 2015 

Regi: 
Camille Delamarre 

Manus: Adam Cooper, Bill Collage, Luc Besson 

Skuespillere: EdSkrein, Ray Stevenson, Loan Chabol, Gabriella Wright, TatianaPajkovic 

Aldersgrense: 
15 år 

«The Transporter Refueled» er den fjerde i rekken som handler om den tidligere elitesoldaten Frank Martin, som har gjort sine ferdigheter om til et levebrød. 

De tre første filmene hadde Jason Statham i hovedrollen, men nå har Ed Skrein tatt over stafettpinnen. 
Eller rettere sagt, han har gjort et forsøk på å ta over, men det kan best beskrives som et noe fomlende og ganske mislykket forsøk. 

Plottet er ikke særlig interessant det heller. 
En gruppe russiske menneskehandlere lever livet på den franske rivieraen, og har tjent en formue på prostitusjon og andre illegale aktiviteter. 
Anna (Loan Chabol) som har jobbet som prostituert siden hun var 12 år, har fått med seg tre av de andre prostituerte og vil knuse den russiske organisasjonen og stikke av med pengene. 
De tvinger Frank til å hjelpe dem ved å kidnappe faren hans (Ray Stevenson). 

Skuespillerne leverer halvhjertede og amatørmessige prestasjoner, og det blir veldig tydelig hvor mye Jason Statham har betydd for de tidligere filmene. 
Uten hans karisma og kampsportferdigheter, gjenstår bare klisjeene, flosklene og en gjeng med amatører med dårlige, engelske aksenter. 
Både heltene og skurkene er endimensjonale, og det hele blir derfor svært kjedelig. 
