Riktig gjort
Med 17 symfonikere i ryggen er Elin Furubotns sjette plate blitt en myk opplevelse. 

Det beste er likevel at hun ikke lar seg overskygge, men bruker gjengen fra Stavanger Symfoniorkester til å understreke stemningen. 
Ikke minst løftes singlen "På bursdagen din" av Vamp-mykt fløytespill, selv om låten egentlig tigger etter et råere Karpe Diem-innslag – tekstens poeng. 

Dette albumet er noe av det meste vellykkede en norsk artist har gjort sammen med symfonikere, også fordi hun skaper kontraster med det helt enkle som i lekne "Du ser så kule ut". 

Elin Furubotn tok et langt steg framover med sitt forrige album, og hun går enda lenger. 
"Ei jenta", "I det stille" og "Heilt nye vei" er fra tidligere album og kommer i fine versjoner her. 

Resten er nytt stoff. 
På tide med et skikkelig gjennombrudd? 
Det skader i hvert fall ikke at hun fikk en sommerhit med Morten Abel-duetten "Så lett det kan ver". 

Beste spor: 
"På bursdagen din", "Eg fant min himmel", "Så lett det kan ver". 
