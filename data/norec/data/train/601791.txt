På grensen til perfeksjon
I løpet av den siste måneden har Lars Vaular sluppet sitt femte album i fire etapper på sin internettside. 
Nå er albumet fullkomment og bergensrapperen imponerer med sitt versatile uttrykk og godt musikalsk håndverk. 

Vaular viser seg som en mester i tekstskriving. 
Noen av emnene han tar opp treffer den enkelte mer enn andre, men Vaular skal ha skryt for å holde seg til temaer som står hamS selv nært. 

Men det som er mer imponerende er hvordan kompet er skreddersydd til hans tekstlige uttrykk. 
Den beste parallellen finner vi i sangen hvor Vaular hyller fotballspilleren Garry Speed, som startet sin karriere i Leeds på 80-tallet. 
Med fantastiske 80-talls tromme-samples og synth svøpt av et overdrevent klangbruk, er dette en perfekt match. 
Lydbildet går fra det moderne til det retro, fra pulserende dansegulvrytmer til svevende strykerarrangement med delikate detaljer. 
Fellesnevneren er det minimalistiske, som gjør at teksten kommer i fokus. 
Det er på grensen til perfeksjon. 
