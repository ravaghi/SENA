Alice Cooper:«Dirty Diamonds» 

(Spitfire/Playground) 

Gammel og god! 

Vincent Damon Furnier er 57 år og har vært monsterrockeren Alice Cooper i de fleste av dem. 
På «Dirty Diamonds» går han «back to basic» og smeller til med et kobbel av jevnt over fengende og «freshe» garagerockere, som snytt ut av nesen på tidlig 70-tallet. 

Cooper har selv sagt at han ønsket et Rolling Stones-sound på platen, og det har han absolutt lykkes i, som for eksempel i «You Make Me Wanna» og «Zombie Dance». 
Han gjør en fabelaktig Cash-imitasjon i countryballaden «The Saga of Jesse Jane». 
På bonussporet «Stand» møter vi sågar hip-hop'eren Alice. 
Men mest av alt er han seg selv, i god, gammel person. 
Morsom, kløktig og fortsatt like tøff. 
