The Ark:«State Of The Ark» 

(Virigin/EMI) 

Svenskenes glam-yndlinger er dessverre blitt anonyme. 

Ola Salo og The Ark har fremdeles en nesegrus beundring for tidlig David Bowie og T-Rex, men på sin nye plate har de mistet litt av den friske galskapen de tidligere har vist, hvilket gjør at svenskene taper interesse i glamourlandskapet i forhold til våre egne Surferosa. 

Den selvbevisste pompøsiteten har veket for streitere og mer tradisjonell glam-pop med sterke åttitallsreferanser, men enkeltvis finnes det likevel låter her som fremstår ganske så uimotståelige, ikke minst singlen «One Of Us Is Gonna Die Young» med sitt irriterende fengende refreng. 
Likevel holder denne platen bare i fire låter - resten kvalifiserer kun til fyllstoff. 
