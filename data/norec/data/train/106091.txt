Patti Smith:«Twelve» 

(CBS / SonyBMG) Rock-gudinne med ren coverplate. 

Coverversjoner er ikke ukjent for Patti Smith, blant annet står hun bak den ultimate Bruce Springsteen-coveren («Because The Night»), men her har hun valgt å fylle et helt album med andre artisters versjoner og viser en subtil evne til å plukke låter som står godt til hennes egen person, blant annet er «Gimme Shelter» (Rolling Stones) som skapt får Smiths stemmeråhet. 
Men det er først og fremst hennes tolkningsevner som gjør at flere av disse sangene fremstår i nesten enda klarere lys enn hos originalen, deriblant Nirvanas «Smells Like Teen Spirit» og Bob Dylans «Changing Of The Guard». 
Ikke alt er like vellykket, men innlevelses- og formidlingsevnen kan ingen ta fra Patti Smith. 

ANBEFALTE KJØP: 
«Are You Experienced?» 
(Jimi Hendrix), «Changing Of The Guards», «Smells Like Teen Spirit» og «Gimme Shelter». 
