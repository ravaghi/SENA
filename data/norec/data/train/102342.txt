Plateanmeldelse:Brad Paisley 

Overtent overdose. 

ALBUM: COUNTRY Brad Paisley «Wheelhouse» (Arista/Sony) Paisley er «mainstream»-countryens mest begavede og sympatiske (Taylor Swift har transcendert sjangeren). 
Suveren singelartist. 
Forrykende gitarist. 
Morsom og progressiv. 

Men han er en ivrig fyr. 
Det hender han spiller for mye. 
Blir for oppsatt på å tilfredsstille absolutt alle. 
Som på dette gjallende overproduserte verdensrekordforsøket i countrypop. 

Med så mange sanger - 21 - at omslaget ikke har plass til å gjengi de fulle tekstene. 
Og med gjesteopptredener fra alle fra LL Cool J og Eric Idle (!) til Roger Miller. 
Sistnevnte har vært død i 20 år. 

Altfor mye, men fortsatt godt (han må kutte ned på allsangrefrengene). 
Plukk det fra hverandre i singelbiter. 

BESTE LÅT: 
«Beat This Summer» 

MORTEN STÅLE NILSEN 
