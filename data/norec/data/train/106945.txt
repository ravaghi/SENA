Rusk:«Rusk II» 

(Heilo/Grappa) 

Folkmusikktrio som bringer frem tårer og kiler dansefoten. 

Blant alle dagens folkemusikkgrupper som søker å forene tradisjon med nyskapning, skiller Rusk seg ut simpelthen i kraft av sin musikalitet og trygghet forankret i allsidig erfaring. 
Unni Løvlid og Vegard Vårdal er nyanserike og overbevisende i sin fremføring, og Frode Haltli fargelegger med de finurligste akkorder uten at det virker overlesset. 

At de fremfører Nine Inch Nail-låten «Hurt» i tradisjon etter Johnny Cash vitner om åpenhet, samtidig som det kan lokke nysgjerrige. 
Men tradisjonsmaterialet er vel så appellerende. 
De riv ruskende rytmende i polsdansende fra Solør, de fandenivoldske «I skjenkestova» og «Soldaten», sørgelige «Det var i min ungdom» og vakre «Gånglåt etter Lejsme-Per». 

Et sterkt melodimateriale og tekster fylt til randen av lengsel og attrå, hvem kan ønske seg mer? 
