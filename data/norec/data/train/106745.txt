«GRBAVICA»
Regi: 
Jasmila Zbanic. 
Samproduksjon Østerrike, Bosnia-Hercegovina, Tyskland. 
Drama. 
11 år (egnet voksen). 

Årets gullbjørnvinner fra Berlin. 
Sterkt og nærgående om de omfattende, personlige konsekvenser av voldtekt brukt som våpen under Balkan-krigen. 
STJERNER: 
Mirjana Karanovic, Luna Miljovic, Leon Lucev. 
HANDLER 
OM: 
Den opprørende, organiserte bruk av voldtekt som våpen under Balkan-krigen får dyptgående, personlige konsekvenser på mange plan. 
Svært mange av dem er integrert i denne nærgående beretningen om en mor og hennes tenåringsdatter, som en gang ble unnfanget i en fangeleir. 
Moren har aldri greid å snakke om hva som hendte henne, heller ikke til datteren, som tror faren var en krigshelt. 
Denne løgnen og fortielsen truer og forgifter dem begge, og også deres ellers nære forhold. 
DOM: Mørk, men ikke dyster er denne beretningen, som går under huden på så vel mennesker som krigshistorie. 
Det gjør filmen spesifikk, men samtidig allmenngyldig. 
Moren (Karanovic) bærer filmen, supplert av en lysende, ung Luna Mijovic, som gir saft og liv til filmens opprørske tenåringsdatter. 
