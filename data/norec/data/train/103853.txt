El Corazon:«El Corazon» 

(Tuba) 

Halden-rockere langt unna tradisjonell Halden-rock. 

Dette syvmannsbandet, med blant andre eks-Cornflakes-gitarist Freddy Holm i rekkene, gjorde en svært sympatisk konsert under sist vinters by: 
Larm og viser på debuten at opptredenen ikke var et blaff. 
El Corazon føyer seg pent inn i den melodiøse, americana-inspirerte nyrocken som Jim Stärk, Minor Majority, Sergeant Petter og flere til har gjort til allemannseie, men i El Corazons tilfelle har det også sneket seg inn mer intrikate jazz- og kammer-arrangementer i det varme og luftige lydbildet. 
«The Beggar And The Driver» bærer ekko av John Lennon, mens «Mr. Shallow» er Halden-versjonen av Steve Harleys «Mr. Soft». 
En drivende god debut! 
