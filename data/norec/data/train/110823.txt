Okkervil River:«I Am Very Far» 

(Jagjaguwar / Tuba) 

Vidunderlig grumsete elv. 

Flere av Arcade Fires tilhengere burde bruke hørselen sin på denne Austin-baserte septetten. 
Etter den fantastiske jobben de gjorde bak Roky Erickson i fjor er de mer inderlig kaotiske og dystert pasjonable enn før, noe som burde kunne utvide nedslagsfeltet betraktelig. 

Frontmanns Will Sheffs vandring mellom sjangere og narrativer er derimot ikke like umiddelbar brennende som hos de nevnte kanadierne, men patosen er dertil mer subtil og spiselig. 
Sjette album er en mørk men oppløftende widescreenreise gjennom USA, der tekstene er, om mulig, enda bedre enn musikken - faktisk så leseverdige at de gis ut som bok på egen hånd. 

BESTE LÅT: 
«Rider» 
