BenQ DW1620A
BenQ leder vår test med sin 16X-brenner, men nå har de kommet med en ny utgave. 
Flere formater, flere muligheter. 
Vi har testet. 

Den raskeste DVD-brenneren vi har testet hittil, var BenQ DW1600A. 
Den hadde imidlertid en liten svakhet, den støttet ikke DVD-R formatet. 

LES OGSÅ: 

Etterfølgeren har nå kommet, og nå støttes 
begge målføre, altså både +R/RW og R/RW. 

Ikke nok med det, den støtter også brenning av DVD-R i 12X hastighet, også på plater spesifisert til 8x. 

Ellers er spesifikasjoner og medfølgende programvare identisk med forgjengeren, du finner testen her. 

På testbenken 

Installasjonen gikk prikkfritt, her var det ingen antydninger til problemer med konfigurasjonen. 

Brenning av DVD over 8x er preget av litt forvirring når deg gjelder plater. 
Vi tester alltid med plater fra Verbatim, og supplerer med platen som følger med brenneren i enkelte tilfeller. 
I dette tilfellet fulgte det med 1 stk 16X plate av BenQs eget merke, slik det også gjorde med DW1600. 

Med 8X fra Verbatim var DW1620 langt raskere enn DW1600, med 6:09 mot 7:56 på brenning av 4 GB DVD+R. 

Det pussige var at med 12X så var den gjennomgående et hår svakere enn med 8X plater, men vi snakker om et snitt på 3 sekunder 6:12 mot 6:09. 

Med den medfølgende 16X platen var den et par hår raskere, med 5:54. 
Her var DW1600 enda litt raskere med 5:48. 

Men fremdeles var DW1600 aller raskest på Plextor 8X media, med 5:43. 
Dessverre hadde vi ikke flere slike tilgjengelig for testing på DW1620. 

På 2 GB brenning målte vi 3:53 med 8X plater, og 3:48 med 12X. 
DVD-R var en del langsommere, med 7:41 for 4 GB og 4:15 for 2 GB med 8X plater. 

Med 4X plater landet den på 7:40 på 2 GB. 

Ytelsen på DVD+RW var praktisk talt identisk med forgjengeren, med 6:54 mot 6:53. 

Dual Layer med 8000 MB ble brent på 45:42. 

CD ble rippet på 2:35 og brent på 3:05, litt raskere enn forgjengeren. 

Konklusjon 

BenQ har nå en svært allsidig og meget rask DVD-brenner. 

Nå venter vi bare på media som klarer å henge med på ytelsen til brennerne. 
BenQ har nettopp annonsert egne 16X plater, vi håper vi får beholde denne brenneren en stund til, slik at vi får testet med disse. 

Uansett, dette er en brenner vi trygt kan anbefale. 
