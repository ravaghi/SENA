Test:Bosch GSR Mx2Drive 

Bosch IXO skrumaskin har fått en proff storebror. 

Et av de mest praktiske elektriske verktøyene er en skrumaskin. 
Mange bruker en batteridrill til å skru, men de blir ofte for store og tunge hvis du skal skru mye og lenge. 
Det kan også være problemer å komme til med en stor drill. 

En av de mest populære skrumaskinene for hjemmebrukere er Bosch IXO. 
Den er liten, men overraskende kraftig i forhold til størrelsen. 
Den fonnes også med praktisk tilbehør som vinkelforsats og eksenterforsats, da kommer du til over alt. 
Med Lithiumbatteri får du både kraft og utholdenhet. 

Den kjører på 3,6 volt og dreiemomentet er 5 Nm. 

GSR Mx2Drive - ny skrumaskin for proffene 

Men en IXO er ikke nok for proffene, eller hjemmefikseren som har større oppgaver på gang. 
Derfor har Bosh nå kommet med en storebror i blå utgave, beregnet på de krevende brukerne. 

Maskinen er fremdeles liten, så den er ikke beregnet på de virkelig tunge og langdryge oppgavene. 
Det den er laget for er montering på steder hvor det blir ubekvemt med en stor skrumaskin eller drill. 
Kjøkkenmontering, oppheng av armaturer i tak osv. 
er typiske oppgaver, Bosch kaller den også en monteringsmaskin. 

Egenskaper for GSR Mx2Drive 

Maskinen leveres i en eske i to etasjer, med laderen i underste etasje. 

Maskinen er noe større og kraftigere enn en IXO, vekten er også 500 gram mot 300 gram. 
Den har også 10Nm dobbelt så høyt dreiemoment som IXO, når du trykker håndtaket helt inn. 
Hastigheten er 0 - 580 omdreininger/min i normalmodus, når du henter ut full kraft reduseres dette til 150 omdreininger. 

Batteriene er nå utskiftbare, det følger med et ekstra i pakken. 

Bitsholderen har nå fått lås, så du risikerer ikke at bits henger igjen i torx-skruer. 
Hylsen rundt bitsholderen skyves fram for å løse ut bitsen. 
Hylsen roterer også fritt, slik at du kan holde den og styre uten å fjerne huden fra fingrene. 

I bruk 

Vi testet 5 mm skruer i vanlige furumaterialer, både med IXO og GSR. 
5mm skruer i 50 mm lengde var ikke noe problem med noen av skrumaskinene. 
Men vi merket at GSR hadde mer kraft å by på, og gikk videre med 6mm. 

50 mm lengde var for mye for IXO, den måtte gi opp da det var 7 mm igjen. 

GSR klarte å kjøre skruen med senkehode helt inn, uten antydning til problemer. 
Da vi trykket håndtaket helt inn skiftet den gir og senket hastigheten, mens kraften økte. 
Dermed var det bare å stå løpet ut. 

Vi prøvde også en 70 mm lang 6mm treskrue, og med litt nennsom bruk av kraften fikk vi også den nesten helt inn med GSR, men den klarte ikke å dra hele skruen med forsenkingen inn i treverket. 

Selv kraftige driller i full størrelse kan ha problemer med dette, så GSR imponerte i denne øvelsen. 

Konklusjon. 

Maskinen er nett og kraftig, og klarer de fleste skrujobber med glans. 
Den har gode bruksegenskaper og gjør jobben enda lettere. 
