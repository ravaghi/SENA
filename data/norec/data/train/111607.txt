Tord Gustavsen Ensemble:«Restored, Returned» 

(ECM/Universal) 

Gir bort rampelyset. 

Etter en svært vellykket trilogi i trioformatet har Tord Gustavsen utvidet sitt ensemble hørbart og merkbart. 
Spesielt saksofonisten Tore Brunborg gjør seg dominant i lydbildet i forhold til Gustavsen, mens Kristin Asbjørnsen tøyler vokalen slik at hovedpersonen selv blir stående i fokus igjen. 
Utover det er ikke selve uttrykket radikalt forandret; Gustavsen rendyrker store klanger i et luftig, atmosfærisk lydbilde, og han er en mester i å skape stillegående grooves. 
En blå, melodisk gjennomgangstone skinner gjennom hele platen, kanskje ikke så rart med tanke på at repertoaret er innom både blues og vuggeviser, men jeg sitter likevel igjen med en følelse av at Gustavsen ikke har dratt maksimalt ut av mulighetene som et utvidet ensemble betyr. 

ANBEFALTE KJØP: 
«The Child Within», «Lay Your Sleeping Head, My Love», «Restored, Returned» og «The Gaze». 
