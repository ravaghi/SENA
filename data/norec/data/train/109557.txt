Erkeengelsk!
Engelsk snobberi anno mellomkrigstiden - med noe attåt. 

HANDLER OM: 
Britisk overklassegutt bringer definitivt helt «gal» brud med seg hjem til slottet i mellomkrigstiden: 
En litt eldre amerikansk kvinne, en fri sjel, vinner av Monte Carlo-rallyet, røyker, tidligere gift. 

På slottet hersker den furiøse mor med sine litt for prektige døtre, samt en krigspassivisert mann med lite vilje men sans for livets mer alternative sider. 

Basert på et skuespill av Noël Coward. 

DOM: 
Det er en vital skjemt med sen-victorianske britiske snobber, dette her! 
Biel, Barnes, Firth og Scott Thomas er alle klasseskuespillere, som definitivt vet hvordan de skal levere sine ofte giftige replikker. 

Filmen har fin fart, gode rammer - både med klær og bygninger, samt passelig rampete referanser. 

I tillegg dukker noen alvorlige tråder opp i bakteppet, ting som klassemotsetninger og første verdenskrigs skygger. 
Da får filmen her og der litt problemer med å bestemme seg for hva den skal være - komedie eller drama. 
Uten helt å greie balansen. 

Men for all del: 
God underholdning. 
Og et must for anglofile! 
