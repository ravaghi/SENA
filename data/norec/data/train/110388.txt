Stilfullt intet
Det er bedre med pen innpakning av ingenting, enn bare ingenting. 
Så vidt. 

HANDLER OM: 
«The Sprit» er en mystisk, moderat super helt, som lever i et evig kjærlighetsforhold til Byen, til Kvinner og til Rettferdigheten. 
Hans hovedmotstander er The Octopus, som har påfallende mange likhetstrekk med ham selv. 

Tilfeldig? 
Neppe! 

Frank Miller har regissert, basert på Will Eisners tegneserie-univers. 

DOM: 
La det være sagt: 
Frank Miller vet hvordan man skal lage tegneserier på film. 
Det er stilig, grafiske bilder, lekre avkledde damer, swaaaaat og splooooosh og paaaaah!!! i lange baner. 
Og en dialog så enkel og dum at ingen kan bry seg. 

Han har gjort det før, Frank Miller: 
«Sin City» hadde både innhold og stil, «300» stil og en slags historie. 
«The Spirit» har bare stil - og ingenting annet. 

Det blir faktisk ganske fjetrende, stilfullt kjedelig etter hvert. 
Og det er ganske godt gjort, med et såpass avkledd stjernegalleri. 
