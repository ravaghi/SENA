Tidløst vakkert fra Kentucky
Noen trenger ikke heve stemmen for å bli hørt. 

Det gir grunn til å stanse opp og lytte når noen blir sammenlignet med Sandy Denny og June Tabor. 
Eller blir koret av Will Oldham. 
Og som minner om Leonard Cohen når hun synger "Ariadne's gone". 

Joan Shelley fra Louisville i Kentucky er ute med soloalbum nummer tre, parallelt med at hun er med i trioen Maiden Trio. 
Den myke strengeplukkingen på platen tar Nathan Sansburg seg av. 
Den er vesentlig her, men først og fremst handler det om stemmen til Shelley. 
Den er sårbar og naken, men full av stille styrke.Dette er sanger som kunne vært nynnet for hundre år siden, sanger som fortsatt vil bli hvisket av vinden om hundre år til. 

Beste spor: 
"Not over by half", "No more shelter", "Jenny come in", "My only trouble", "Subtle love". 
