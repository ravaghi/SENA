Knut Erik Østgård - «Deh vieni alla finestra» fra Don Giovanni (1787)
– Serenader - nå fra Stange. 
Levemannen Don Giovanni - eller Don Juan - spiller mandolin og kurtiserer fra gateplanet. 
«Åh, kom til vinduet». 
Ønsket effekt i teksten er sånn omtrent det samme som da Østgård inviterte til 50 Cents’ godtebutikk sist uke. 
Østgård prøver alt han kan, og det er imponerende, utganspunktet tatt i betraktning. 
Østgård framstår mer som en godlynt pizzeriagrossist med lange røtter på Hedmarken enn en verdensvant kvinnenedlegger i mørke bakgater på kontinentet. 
Om noen som helst hadde kommet bort til vinduet for denne serenaden, måtte det være fordi de lurte på hvem det var som skrålte så fælt der nede på gata. 
