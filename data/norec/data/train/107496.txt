Bergman Rock «Bonjour Baberiba Pt. II»
(Silence / Tuba) 

Humørfylt bagatell på 25 minutter. 

Bergman Rock er som kjent den engelske utgaven av Bob Hund, og selv om de mister noe av særpreget når de fjerner seg fra morsmålet, er det lett å kjenne igjen de sørsvenske live-yndlingene. 
Platen inneholder nettopp et knippe korte og veldig bobhund'sk-energiske retro-rockere som har ivaretatt live-nerven på en utmerket måte. 
En sløy blues-versjon av Roky Ericksons «Unforced Peace» er det også blitt plass til, samt en overraskende lavmælt shanty ved navn «Bubble Gum» avslutningsvis. 
Aldri en viktig utgivelse, men hyggelig for det! 
