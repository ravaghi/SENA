Syntax TerrOrkester:«Land her o!» 

(Young Aspiring Professionals / VME) 
Bergen her óg! 

Klangrikt klagende gitarrock fra Bergen, med Sonic Youth og Godspeed You Black Emperor!-buttons på jakkeslaget. 
Det låter «postrock» á la Chicago-scenen, og man kan spørre seg: 
Er Syntax 
TerrOrkester godt og vel ti år for sent ute? 

Kanskje, men det gjør ikke «Land her o» til noen dårligere plate. 
Knut Andreas Knutsens tekster er bemerkelsesverdige. 
Poetiske, men ikke på den ulne «rockpoesi»-måten. 
Språket er korthugd, informert av landskap og natur. 
Antitesen til det klassisk orienterte, urbane og ordrike bysbarnet John Olav Nilsen. 

Man blir godt kjent med triksene deres i løpet av åtte sanger. 
En overraskelse eller to til hadde imidlertid vært framifrå. 

BESTE LÅT: 
«Land her o» 

MORTEN STÅLE NILSEN 
