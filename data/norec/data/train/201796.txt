Acer Aspire One A150
Skjerm: 8,9" (1024 x 600) blank | 
Harddisk: 160 GB | 
Vekt: 1,06 kg | 
Batteri: 3c | 
Tilkoblinger: 2 x kortleser, 3 x USB | 
Ca pris: 3600 kr 

Vi har egentlig tatt en nær kikk på Acer Aspire One (AA1) tidligere, men sammenligningstesten ville ikke vært komplett uten denne. 
Acer var tidlig ute på det norske markedet med denne maskinen og har nok fått ut noen eksemplarer, for å si det sånn. 

Grunnen til dette er enkel. 
Ved siden av å være tidlig ute har også AA1 vært relativt rimelig, den er lett og har en god skjerm. 

Tastatur og pekeplate er helt greie, selv om noen ikke helt liker det å ha knappene plassert på sidene av pekeplata. 

Vi du vite mer om denne maskinen kan du ta en kikk her. 

Per i dag har likevel AA1 fått langt større konkurranse, og sett mot flere av de andre maskinene i dette selskapet har den ikke det helt spesielle å skilte med. 
Vi noterte oss også at vårt nye testeksemplar har den samme irriterende viftelyden som vi merket tidligere i høst (heldigvis fant vi også en slags "kur"). 

Men Acer har også de samme essene som vi finner på Packard Bell dot. 
Det ene er som nevnt at du kan kjøpe større batteri til denne maskinen, som koster opp mot tusenlappen. 
Det andre er at den kan leveres med 3G-modul. 

Reisefutteral fulgte forresten med vårt testeksemplar av AA1. 
