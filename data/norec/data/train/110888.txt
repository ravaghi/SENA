Low, «C'Mon»
(Sub Pop / Tuba) 

Forutsigbart, repetativt og briljant. 
Ni album ut i karrieren kommer selvsagt ikke ekteparbandet Low med noe nytt. 
Det trengs heller ikke når de leverer så inderlig oppriktig. 

Riktignok har de aldri glimret med lignende oppstemte klanger, men det forutsigbare melankolske og ensomme draget ligger like tungt i bunnen. 
Heldigvis. 

Dronete, repeterende og lekkert Neil Young-skurr kombinert med nattasanger og vidunderlige vokalharmonier kan nesten ikke gjøres mer fullkomment. 
Robert Plant plukket to låter fra Minnesota-trioen til sitt forrige album, uten at det ser ut til å ha gått til hodet på noen. 
Her er enda mer han burde forsyne seg av. 

BESTE LÅT: 
«Nothing but Heart» TOR MARTIN BØE 
