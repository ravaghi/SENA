Luciano Pavarotti:«Ti adoro» 

(Decca) 

Kunsten å koke suppemusikk på en gammel tenor. 

Luciano Pavarotti (og plateselskapet hans) lever stadig videre på etterdønningene av en stor stemme og en fantastisk operakarriere. 
Nå har de lagt et knippe popsanger i et noenlunde avspent leie og kokt dem inn i en søt og glorete symfonisk suppe. 

En del effekter med en viss underholdningsverdi er brukt som pynt på Pavarottis operatiske pompøsitet; som et damekor, en tøtsj fransk trekkspill, et latino-drag over noen gitarstrenger og en kvitrende operasopran som innleder en enerverende munter godmorgen-vals. 
Pluss et realt drag av dansebandswing i tittelkuttet, «Ti adoro». 
Alt er glatt overprodusert, hver sang er minst et refreng for lang. 
