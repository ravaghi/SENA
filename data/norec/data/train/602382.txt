Odd med solbriller på
Nå rocker Odd Nordstoga. 
Han høres nesten ut som en norsk Bruce Springsteen. 

Det hele starter med "Fri", som er et lite rop om at det snart må bli lørdag. 
En stilig og pulserende låt med en Springsteen-følelese. 
Fengende og bra. 
Midtempolåten, "Kjedelig iblant", har også i seg et ønske om å fri seg plikter og dagligdagse hendelser. 
Helt ålreit. 

Den tredje låten heter "Løyve". 
Den varer i over fem minutter, og holder seg gående på noe som ligner på et David Bowie-arrangement a la "Heroes", før det hele ebber ut i en folkrocklignende atmosfære. 
Totalt sett har nok Odd Nordstoga levert mange låter som er bedre enn dette. 
Identiteten og originaliteten er ikke så stor og sterk når han framfører strømlinjeformet poprock som dette, men det funker bra for det. 

Og det er bare å vente spent på neste trekk; med eller uten solbriller på. 

Etter det rolige, melankolske og fortreffelige albumet fra 2015, "Dette landet", vil Nordstoga vise en annen side av seg selv, og som han helt sikkert har hatt inne hele tiden; nemlig rockeartisten. 
Vi snakker ikke om tung og buldrende rock, men om melodiøse låter med et fetere og tøffere lydbilde enn det vi har blitt vant til fra den kanten. 

"Mykje lyd" består av tre låter. 
Det kommer mer, og etter hvert skal dette være en del av et helt album som slippes våren 2018. 
Det er tid for å rocke, ta på solbriller, skru opp og la det bli mye lyd, sier han selv om disse tre sommerfengende låtene. 
