Spillanmeldelse:«NHL Slapshot» 

(VG Nett) 
Selv om det har sine mangler, er «NHL Slapshot» et spill som underholder fra første stund man tar plastkølla i hånden. 

En minihockeykølle som passer til de to Wii-kontrollerne følger med når man kjøper spillet. 
Man styrer spilleren med analogstikka på «nunchucken», og gjennomfører skudd, finter og taklinger ved å bevege på hockeykølla som man ville gjort i det virkelige liv. 

Kontrollene fungerer bra for skudd, men det blir klart at det ikke er veldig presist når man prøver å gjennomføre finter. 
Dette er derimot noe jeg ikke bekymrer meg så veldig mye over når jeg spiller. 
Fordi det er faktisk veldig tilfredsstillende å smelle pucken opp i krysset ved hjelp av plastkølla. 

«NHL Slapshot» sitt udiskutable høydepunkt er «Peewee to Pro». 
I denne modusen lager man først sin egen 12-åring, for å så spille seg opp seriesystemet til man når NHL. 

EA har klart å gjøre ligaene veldig forskjellige i spillestil. 
I knøtt- og lilleputtligaen kan man se likheter med spillestilen i arkadespillet «3on3 NHL Arcade», mens det sklir mer i retning av «NHL 11» i de øvre divisjonene. 
«NHL Slapshot» klarer derimot å beholde sitt eget særpreg, og mister aldri sin morsomme spillestil. 

Tiden man bruker i starten av karrieren som snørrunge er også veldig godt balanser, slik at man aldri blir lei før man kommer seg videre. 

Selv om spillet har sine mangler i form av presisjon på styresystemet og liten dybde i enkelte moduser leveres en utrolig morsom spillopplevelse, som kan nytes både alene og sammen med andre uavhengig av hockeyinteresse. 

NHL SLAPSHOT Plattform: 
Wii Genre: 
Sport Alder: 
3 Utvikler: 
EA Canada Utgiver: 
EA Sports 
Mer info 
