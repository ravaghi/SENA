Presterer på hjemmebane
EMIR fortsetter å yte bra som soloartist på egne premisser. 

– 
Det er på tide å følge sin egen retning. 
Ta ansvar for noe. 
Bli voksen, uttalte by: 
Larm-aktuelle EMIR da han i oktober slapp første solosingel "Faller". 
Slik framstår også mannen som hittil har vært best kjent som Onge $ushimane i Sushi x Kobe nå. 

Mens «Faller» er en snasen, dansbar godsak, er EMIR sin nybakte og Coucheron-produserte singel hakket mer følsom og estetisk penere. 
Men konklusjonen er den samme nå som i høst: hans sjangermiks av pop, R&B og rap viser at han har god retningssans. 
For dette er en ny, appellerende låt i det voksende EMIR-repertoaret som ikke er vond mot ørene. 

❤️ Elsker ❤️ 

«Alltid» er både behagelig og fin å høre på. 
Både EMIRs synge-rapping og det skimrende lydbildet som låta er inntullet i, er noe jeg liker. 
Verset er godt, men refrenget hever seg over det igjen med hakket mer intensitet og fylde. 
Introen med fele gir også låta et snev av nasjonalromantikk. 

? 
Elsker ikke ? 

Jeg vet det er irriterende vagt, men "Alltid" mangler "noe ekstra". 
Til tross for at dette er en bra låt, har den noe å gå på før den er fantastisk, uten å kunne komme med noe særlig mer konstruktiv kritikk enn som så. 
Jeg vil også slenge meg med på det min kollega sa om "Faller": jeg etterlyser mindre mumling og mer klarhet i EMIRs diksjon. 
