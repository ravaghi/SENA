Damer med saft og kraft
Regi: 
Charles Dance. 
Britisk drama. 
For alle. 

Dame Maggie Smith og Dame Judy Dench er alene verd kinobilletten i denne bittersøte historien. 

STJERNER: 
Maggie Smith, Judy Dench, Daniel Brühl, Natascha McElhone. 

HANDLING: 
To eldre søstre holder hus ved Cornwallkysten sent på 1930-tallet. 
De redder livet til en ung polakk som halvdød flyter i land ved eiendommen deres. 
Han viser seg å være meget hyggelig, og hans magiske musikalske evner er som balsam på sjel og kropp for de to damene. 

DOMMEN: 
La gå, dette er en historie med logiske brister og sentimentale overtoner. 
Men her har regidebutant og skuespillerveteran Dance latt «the Dames» få fritt spillerom i to saftige roller for godt voksne damer. 
