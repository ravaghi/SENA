Trekstore MovieStation Antarius Plus
Bak det vanskelige navnet skjuler det seg en av de beste og lekreste mediespillerne vi har testet. 

Markedet flommer over av mediespillere til TV-bruk, og de blir stadig både billigere og mer kompatible. 
Enkelte har også et svært bra design, som denne spilleren fra Trekstore. 

Den har en overflate av børstet metall, og måler ikke mer enn 19 x 19 x 2,7 cm, og er helt uten vifter eller andre sjenerende lyter. 
Den leser musikk- film- og bildefiler fra minneplugger, minnekort (SD, SDHC, MMC og MS) eller fra PC-er og medieservere i nettverket ditt (via kablet nettverk). 

Og i likhet med de fleste vi har sett på i det siste, støtter også denne materiale i 1080P (full HD), og har i tillegg til HDMI-utgang også en optisk S/PDIF-utgang for tilkobling til surroundanlegg. 

I bruk 

Det tar knappe fire sekunder fra du trykker på Power-knappen til du blir møtt av et ganske enkelt grensesnitt: 

Via fjernkontrollen kan du så navigere deg til riktig inn-enhet på denne måten: 

Deretter er det bare å bla seg gjennom innholdet som i en hvilken som helst filbehandler. 
Forsinkelsene er minimale. 

Når du merker en videofil, får du opp en forhåndsvisning av innholdet til høyre: 

På MP3- og lydfiler får du opp ID3-taggen til høyre: 

De som har fulgt med på mediespiller-testene våre i det siste, drar kanskje kjensel på grensesnittet. 
Det er i stor grad likt som på Asus O!Play og A.C. Ryan Playon! 
HD, og formatstøtten er også mer eller mindre identisk. 

I klartekst betyr det at det en format-støtte som er helt i toppklasse. 
Trekstore har dessuten et lite fortrinn i forhold til de andre (i tillegg til størrelsen), nemlig at du kan velge mellom tre forskjellige vertikale plasseringer av undertekster. 

Listen over formater fra Asus O!Play blir dermed den samme for Trekstore MediaStation: 

OPPDATERT: 
Spilleren har ikke støtte for MPEG-4.10 (H.264/AVC), som vi først kom i skade for å skrive. 
Vi beklager feilen. 

(Artikkelen fortsetter under bildet) 

Konklusjon 

Dette er utvilsomt en av de beste mediespillerne vi har testet. 
Den støtter det aller meste av aktuelle formater og oppløsninger, og ser i tillegg meget bra ut. 
Grensesnittet er ikke det mest spennende, men det fungerer. 
Et trygt kjøp! 

Men merk at Asus O!Play fungerer nærmest identisk, og er også litt billigere. 
Den er imidlertid ikke like linjelekker, men hvis det ikke betyr noe for deg, bør du definitivt også lese den testen, og denne 
