Ettertenksom, forbannet og usensurert Ulf Lundell
Legendens nye dobbeltalbum er én plate for lang. 

ALBUM: 
30 år etter klassikeren «Kär och galen» med Sveriges alternative nasjonalsang «Öppna landskap», slipper Ulf Lundell sitt 26. studioalbum. 

Sinna 

Romantikeren er dø for lengst, og det er en vekselvis ettertenksom og, som tittelen indikerer, mer forbannet Lundell som står igjen. 

Her refses alt fra politikere og media til kapitalismen, bildegjort gjennom Michaels Douglas legendariske rollefigur i Wall Street, Gordon Gekko. 

Albumet er variert i uttrykk og tempo, med såre ballader, frisk reggae og potente rockere, men inneholder i overkant mye gubbete hvitmannsblues. 

Naboenes svar på Bruce Springsteen er nemlig produktiv når han setter i gang. 

For langt 

Dessverre har han mistet evnen til å begrense seg selv. 
For «Rent forbannad» er nok et dobbelalbum, og inneholder hele 24 låter. 

En halvering kunne gjort underverker. 

Selv de høyst unødvendige coverlåtene «Pirate Jenny» fra The Threepenny Opera og Eldkvarns «Fula pojkar» gikk gjennom sensuren. 
