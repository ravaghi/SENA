Flott stemme med gospelvarme og soulfølelse
Med salige Levon Helm fra The Band som far, har Amy Helm mye å leve opp til. 

Amy Helm: 
"This too shall light" (Yep Roc/Border) 

Amy 
Helm var med på starte bandet Ollabelle og har sunget på plater med artister som Mercury Rev, Donald Fagen og Linda Thompson. 
"Didn’t it rain" i 2015 var solodebuten, og nå viser hun igjen hva stemmen er god for. 

Skriver du ikke selv, gjelder det å plukke de rette låtene. 
Tittelkuttet "This too shall light" er skrevet til henne av MC Taylor alias Hiss Golden Messenger. 
Blandingen av folk, soul og gospel er noe hun behersker til fingerspissene, og det er ikke fjernt for hva opphavet drev med. 

Hun kommer mer enn bra fra Milk Carton Kids' "Michigan", Rod Stewarts "Mandolin wind", Allen Toussaints "Freedom for the Stallion", Sam Phillips' "River of love" og T Bone Burnetts "River of love". 

"The stones I throw" stammer fra 1965 da The Band het Levon and The Hawks. 

Amy Helm har en kraftig stemme med gospelvarme og soulfølelse, og 47-åringen ivaretar arven etter faren på flott vis. 

Beste spor: 
"This too shall light", "Michigan", "Freedom for the Stallion", "The stones I throw", "River of love". 
