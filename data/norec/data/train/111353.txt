Toby Keith:«Bullets In The Gun» 

(Show Dog / Universal) 

Er bråkebøtta i ferd med å bli en gammel mjuking? 

Det er bare to kutt her, tittelsangen og teite «Get Out Of My Car», som er i stand til å fornærme like mye som Keith på sitt «beste». 

Resten er ultraordinær ni-til-fire country, like lett å glemme som den er å lytte til. 
Mindre sørstatsrock enn på de tre-fire foregående albumene hans, flere søte sanger om forhold. 

Den såkalte «deluxe»-utgaven av platen sørger for at albumet avsluttes på kjedeligst tenkelige vis: 
Fire bluesete konsertopptak som avslører Toby som det han er: 
En midt på treet «roadhouse»-countryrocker som har fått ufortjent mye oppmerksomhet fordi han har talt der han burde ha tiet. 

BESTE LÅT: 
«Bullets In The Gun» 

MORTEN STÅLE NILSEN 
