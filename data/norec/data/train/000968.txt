Samordnet opptakt
TV 
On The Radio: 
Dear Science 

Melodisterk hjerneføde med enkelte uheldige Coldplay-fakter. 

Brooklynkvintetten TV 
On The Radio har klart å røre rundt i et sammensurium av sjangere på sine to tidligere album, de har vokst seg stadig lengre inn i indiefolks hjerter ved å være med på å skape et paradigmeskifte innen sjangeren, ikke ulikt det storebroren Radiohead har gjort. 
Blues, doo-wop, rock, postpunk, afrobeat og elektronika er smeltet sammen til fantastiske meleringer som ”Young Liars” og rockefestklassikere som ”Wolf Like Me”. 
Bandet har imidlertid hele veien slitt litt med å lage et helt album som står som ei påle i floraen av utgivelser i et ellers eksplosivt indiemarked. 

Fremdeles er det musikk for hjernen TV On The Radio skaper. 
Likevel er melodifokuset langt spissere enn tidligere, og - med noen unntak - er skitne gitarer byttet ut med enda mer hjertelig perkusjon. 
Mens ”Golden Age” låter som en krysning av Beck og Prince på sitt beste, er lavmælte Coldplay-friere som ”Family Tree” mer for albumfyll å regne. 

Vokalist Tunde Adebimpe (navnet fungerer nesten som et onomatopoetikon for musikken) messer sjelfullt om problemene USA og verden står overfor, og opererer med i hvert fall med tre identiteter rent vokalt. 
En bragd. 
TV On The Radio er unektelig et band som fortjener folks tid, måtte bare alt låte som det beste herfra neste gang. 
