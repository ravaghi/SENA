Lolita spiller poker
Den nye inne-idretten er poker. 
Nettet har skapt massekortspill for en nettavhengig risiko-elite uten slangeskinnsstøvler. 

Det er litt kult og litt skremmende. 
Kanskje er menigmannsgamblerne målgruppen for en film som egentlig ikke handler om poker, men om en søt liten gjeng misforståtte legestudenter og deres forsøk på både å vinne et svært pokermesterskap og avsløre korrupte sykehusleger. 
Mange har blitt forvirra av mindre oppgaver. 

Men det er en litt trivelig løgnasfilm. 
Louis Gossett overspiller den utdøende filmrasen «skøyerneger med bakoverhatt». 
Michael Madsen er mer madsensk enn på lenge og kan ikke engang tenne sigaretter uten å legge hodet på skakke. 
Ellers er han blitt en slags Kristofferson, som forsvinner gradvis i sitt eget kranium. 
Dominique Swain, som i sin tid var «Lolita», spiller gambleren Madsens litt pistrende datter. 
Hun holder gående en befriende vitalitet i en slakk film selv om hun klager fælt. 
