Trine Rein:«The Well» 

Interessant at Rein velger en ny låt i stedet for et par åpenbare singelpåler fra starten av karrieren. 
Denne, skrevet sammen med TNT-maskingeværet Ronni Le Tekrø og Tony Carey (keyboardist i mjukrockbandet Rainbow på syttitallet, de med Russ Ballard-coveren «Since You’ve Been Gone»). 
Carey er til alt overmål med på scenen i det som mest av alt høres ut som en seig Foreigner-ballade fra tidlig på åttitallet. 
Tonnevis av skinnsofabass og Toto-synth i verset. 
Massevis av fantasiløs David Gilmour-gitarsoli i bakgrunnen. 
Et slags forsøk på et knyttnevereisende refreng, som egentlig ikke går noe sted. 
«How you gonna drink, when the well goes dry», synger hun. 
Si det. 
Dette var knusktørt. 
