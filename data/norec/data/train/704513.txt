Torontosk
NQ Arbuckle er et kanadisk countryband av den alternative typen, dannet i 2002 som et soloprosjekt for Neville Quinlan. 

Etter debuten fikk han andre med seg og slo seg ned i Toronto. 
Forrige plate, "Let's stay here with you" (2009), ga de ut sammen med Carolyn Mark fra The Corn Sisters. 
Nå får hun sin egen sang kalt "Life boat (Song for Carolyn Mark)". 
Det har også Art O'Leary fått; en irsk 1700-tallssoldat drept på usselt vis. 
Quinlan har også tatt med fine "Panic pure" fra Vic Chestnutt (1964-2009), som det med fordel kan plukkes sanger fra. 
Det skjønte også et annet Toronto-band, Cowboy Junkies. 
Kanadierne kan det. 

Beste spor: 
"Red wine", "Hospitals", "Art O'Leary", "Life boat (Song for Carolyn Mark)", "I wish that my sadness would make you change". 
