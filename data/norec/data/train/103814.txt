Henki Kolstad:«Jul i Skomakergata. 
Den store smultringplane 

NRK 

En ny, liten julefortelling fra Skomakergata 

Om du ikke får nok av Jens Petrus & Co. på TV-skjermen denne førjulstiden, så finnes det også en CD med en egen liten fortelling. 
Selve historien - om hvordan den godhjertede skomaker Andersen, med venner, må hjelpe baker Snipp med å bake 4367 smultringer - er beskrevet med visuelle detaljer av forfatter Bjørn Rønningen. 

Henki Kolstad fremfører det hele med sin hyggelige, velkjente skomakerrøst. 
Moralen er grei; alt går, med venners hjelp. 
Kanskje akkurat en passende, fredelig liten fortelling for en femåring som trenger en pust i bakken. 

BORGHILD MAALAND 
