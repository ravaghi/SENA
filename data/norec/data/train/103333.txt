Savoy: «Whalebone», radiosingle
(Eleventeen/Universal) 

Innsmigrende smakebit fra Savoy-album. 

«Whalebone» er klassisk Paal Waaktaar-Savoy. 
En varm, døsig og vakker popsang som skapt for late sommerkvelder. 

Vi snakker ganske enkelt om en innsmigrende sang med et lekkert arrangement, flotte harmonier og et luftig lydbilde. 
En duvende låt som langsomt sniker seg under huden. 

Nok en gang demonstrerer Waaktaar-Savoy hvilken eminent låtskriver han er. 
Vokaljobben deler han med kona Lauren Savoy. 
Produsent er Frode Jacobsen, bassisten i Madrugada, som også er med i Savoy. 

ESPEN A. HANSEN 
