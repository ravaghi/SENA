Gluecifer:«A Call From The Other Side», single 

(Epic/Sony) 

Turboneger har, som naturlig er, stukket av med mesteparten av oppmerksomheten, men det spørs om ikke Gluecifer er Norges beste rockband - i hvert fall slik de fremstår på denne singlen. 

«A Call From The Other Side» er en velkrydret, sviende og saftig smakebit fra det kommende albumet «Automatic Thrill», hvor Gluecifer demonstrerer at det er mulig å lage melodiøs rock med snert, nerve og kontant trøkk. 
Det handler om å trekke ut essensen av en rekke hardtslående retninger innen rocken. 
Bare hør på den adrenalinfremmende «Speedfoot», som er hektisk, rå, naken, ruglete og direkte. 

ESPEN A. HANSEN 
