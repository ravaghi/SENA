Plateanmeldelse:Siri Vølstad Jensen - «Coming Home» 

TV2-country. 

Fjorårets «Idol»-vinner er countryjinte, og poserer med hest og frynsejakke på bildene som akkompagnerer debutalbumet, i tilfelle noe skulle være uklart. 

Musikken er mer Tanya Tucker enn Taylor Swift, trass i at «Couldn't Get Enough» er farlig lik førstnevntes «Mary's Song (Oh My My My)». 
18-åringen plasserer seg trygt - for trygt - i et pusete «Hver gang vi møtes»/P1-visecountrylandskap. 

Låtene er OK dusinvare, signert ringrever. 
Musikerne er kompetente. 
Det spruter aldri av dem. 

Rogalendingen synger godt, med litt usikker diksjon. 
Uferdig, men hun kommer til å bli bedre. 
Dette er et av de mer viljesterke og sympatiske albumene som er kommet ut av «TV-konkurransesjangeren». 

BESTE LÅT: 
«Let Love» 

MORTEN STÅLE NILSEN 
