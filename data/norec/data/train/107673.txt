50 Cent:«Candy Shop», radiosingle 

(Interscope/Universal) 

Kjedelig album-forsmak. 

Monotont og minimalistisk. 
Håper ikke at albumet «The Massacre», som kommer 8. mars, er like søvndyssende kjedelig som denne single-smakbiten. 

«Candy Shop» starter snappy, men ender som et gjesp av en låt til tross for orientalske drag og en relativt eksplisitt tekst. 

50 
Cent kan være superstjerne så mye han vil, men som rapper er han i virkeligheten uinteressant. 
Det samme kan strengt sies om låten. 
Mannen er visstnok skutt åtte ganger i sitt tidligere liv. 
Det inngir gatetroverdighet blant kidsa, men er ingen garanti for kvalitet. 
Spør dere meg har 50 Cent ingen ting å fortelle - som ikke er fortalt bedre før. 
Akkurat det spiller kanskje ingen stor rolle. 
Albumet blir helt sikkert en storselger uansett. 

ESPEN A. HANSEN 
