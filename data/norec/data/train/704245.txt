Noe nytt og nytt tak på det gamle
Funk-kverna maler tungt i vei med retrosoul av solid merke. 

Navn som Jackson 5, Stevie Wonder, Carla Thomas og Phil Spector sørget for flott julemusikk i soulens gullalder, men det har vært tynt siden 70-tallet.Sharon Jones står bak et av de senere års beste bidrag med "Ain't no chimneys in the project". 
Som liten jente undret hun seg over hvordan julenissen kunne dele ut gaver i slummen når det ikke var piper der. 

Nå er hun 59 år, og sangen lagde hun i 2009. 
Den er naturlig nok med når hun og The Dap-Kings tar for seg juleklassikere og egne ting. 
Brooklyn-gjengens "White Christmas" må være noe nær rekord-energisk, mens "God rest ye merry gentlemen" gis en Dovregubben-intro. 

Beste spor: 
"Ain't no chimneys in the project", "Please come home for Christmas", "God rest ye merry gentlemen". 
