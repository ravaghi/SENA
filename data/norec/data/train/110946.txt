Test av Mitsubishi L200:Grei arbeidsbil som krever mye ratting 

Mitsubishis pickupvariant er en helt grei arbeidsbil - og ikke noe mer enn det. 
Men i dette selskapet er det slett ikke ille. 

En god pris, en bra dieselmotor (178 hestekrefter), en ok automatgirkasse og absolutt godkjente kjøreegenskaper. 

Dette kunne blitt bedre dersom ikke L200 hadde levert halvparten av modellene sine uten ESP. 
Da gir VG og NAF aldri bedre totalterningkast enn tre. 

Spesielt på svingete vei utmerker japaneren seg negativt med den dårligste utvekslingen ved ratting. 
Her må du sveive ekstremt mye med rattet om det skal gå litt kjapt i svingene. 

Også denne bilen er belemret med mye motorstøy. 
Bilen har en senterdifferensial som fordeler motorkraften 50/50 på for og bakhjul, den har høy og lavgir, men ingen mulighet for sperre. 

Selv med den største motoren blant de testede er nyttelasten på L200 bare lavere på Toyota Hilux sin pickup. 

Innvendig er bilen den som sammen med VW Amarok som gir mest personbilfølelse. 

Setekomforten er imidlertid ikke like god som i Toyota Hilux og Volkswagens pickup. 
Som i så mange av disse bilene kan rattet bare justeres opp og ned, ikke mot/ fra deg. 

Disse to tingene gjør at vi aldri fant oss helt til rette på førerplass. 

Her er våre vurderinger: 
