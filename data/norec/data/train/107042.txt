Ashanti «Collectables By Ashanti»
(Murder Inc/Universal) 

En billig julepresang fra «prinsessen av R&B og hip hop». 

I rekken av lettvinte og unødvendige «oppsamlings»plater som alltid kommer ut rett før jul, står denne utgivelsen fra Ashanti farlig langt frem. 

Den såkalte «prinsessen av R&B og hip hop» har her samlet noen tidligere uutgitte, rett så forglemmelige låter og en håndfull gamle hits, iført nye, men totalt uspennende remix-drakter. 

Av de nye sangene kan nevnes «Still On It» (feat. 
Paul Wall & Method Man) og «I Love You», som begge er så uinspirerte og så slapt produsert at de mistenkes for å være hentet opp igjen fra en PC-papirkurv der borte på Murder Inc. Gjesp! 
Selv coveret ser billig ut. 
