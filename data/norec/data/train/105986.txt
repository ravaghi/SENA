Diverse artister - «Melodi Grand Prix 2010»
Litt av hvert, pluss ymse - og mer til. 

Man må være over alle støvleskaft GP-tilhenger for å elske alt på denne platen med samtlige 21 bidrag til årets konkurranse. 
Her får du frisk pop, fæl pop, en flott vinnerballade, kjedelige taperballader, grei disco, grusom disco, traust radiorock, bra radiometal - og bare én sang som minner om «Fairytale», det nærmeste både konkurransen og platen kommer en overraskelse. 

To låter som står til terningkast 5. 
Seks låter til terning 4. 
Åtte til terning 3. 
Fem til terning 2. 
Salgbarheten står til terning 6, omslaget til terning 1. 
Musikalsk schizofren eller simpelthen altetende, sier du? 
Da er det herved servert. 

BESTE LÅT: 
Bjørn Johan Muri - «Yes Man» 
