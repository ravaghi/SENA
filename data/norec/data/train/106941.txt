Smågodt for de minste
Regi: Brian Pimental. 
Norske stemmer: 
Nils Ole Oftebro, Markus Stige, Helge Reiss, Unn Vibeke Hol, Jon Todal Sæbø. 
Amerikansk. 
Animasjonsfilm - tillatt for alle. 

Helt OK oppskrifts-tegnefilm fra Disney - men lysår fra originalen. 

«Bambi» fra 1942 er en fantastisk film; ifølge mange en av tegnefilmhistoriens fineste. 

En moderne oppfølger blir derfor fra et filmhistorisk synspunkt nesten en slags blasfemi. 
Eller en svært dårlig idé. 
«Bambi 2» er da heller intet mesterverk. 

Den følger den vesle morløse dådyrkalvens tidlige steg; politisk korrekt nok er det far selv som, etter et godt ugle-råd, tar seg av oppdragelsen. 

Det blir helt greit, det blir lekent, det blir morsomt, det blir skummelt. 
Mange små barn vil kunne glede seg stort. 
Og grøsse litt iblant. 
