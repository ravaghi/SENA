LeAnn Rimes:«What A Wonderful World» 

(Curb/Warner) 

Countrypop-damen LeAnn Rimes høvler over tradisjonelle julesanger i pompøse storbandjazz-versjoner. 
Det blir veldig tamt, LeAnn makter ikke å jazze opp låtene skikkelig. 
Faktisk funker det bedre på hennes egne låter, selv om disse ikke er så «julete» av seg. 
Spesielt «A Different Kind Of Christmas» gjør seg godt. 
Dessuten er noen av standardlåtene mer vellykket enn andre: 
«Have Youself A Merry Little Christmas» og «What A Wonderful World». 
Her roer LeAnn Rimes det hele ned et par hakk, noe som kler stemmen hennes mye bedre. 

MARIT AABY VEBENSTAD 
