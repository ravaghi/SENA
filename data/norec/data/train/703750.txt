Gullstrupe
Tore Meberg er kanskje landets best bevarte pophemmelighet. 
Stavangerartisten har vært med i Empty Lives, The Love Revolt og Czechoslovakia, før han i fjor solodebuterte med albumet "Novachords". 

Han har en praktfull crooner-stemme, som han denne gang tøyer enda lenger. 
Folk som Håvard Rosenberg, Eirik Lye, Renate Engevold og Vidar Schanche er med. 
Mauritius-fødte Rouhangeze har også vært med ham før, her i duetten "The place we always aimed for". 
Åtte kutt er signert Meberg selv, mens "Cherry coloured funk" tilhører Cocteau Twins og "A lady of certain age" er fra The Divine Comedy. 
Sistnevnte er sentrert rundt Neil Hannon, et navn det er naturlig å sammenligne Meberg med. 

Beste spor: 
"Almaza memoirs", "Low", "Watch the show", "The place we always aimed for". 
