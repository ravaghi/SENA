En uvanlig følsom felespiller
Gjermund Larsen Trio jakter på gull. 

||| 
ALBUM: 
Gjermund Larsen er en uvanlig følsom og virtuos mann på fele. 

Han er frontmann i en trio med Andreas Utnem på tangenter og Sondre Meisfjord på bass. 

De tre er på jakt etter «aurum» (gull) og finner stadig gylne øyeblikk som de formidler videre til sine lyttere. 

Larsen komponerer sanger inspirert både av egne stemninger, kolleger i folkemusikkbransjen (f.eks. 
Hans W. Brimi), dansemusikktradisjoner og klassisk musikk (Biber og Bach). 

Et av platas mest spennende innslag er «Bachslått», der Johan Sebastian spilles som om han hadde vært født i Telemark. 

Men her er ellers alt fra «Solbønn» (lagd for Norsk Solistkor) til «Brudemarsj» (åpenbart komponert til gode venner). 

Låter både med verdslige og religiøse undertoner, musikk som stadig søker både utover og innover. 
