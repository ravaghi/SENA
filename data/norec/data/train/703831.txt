Galninger med Converse
New York-bandet Animal Collective består av fire galninger som har tråkket sine Converse-sko skjeve opp gjennom indietiåret 00-tallet. 
Hvis indie-begrepet har noen mening, er det at man tar det man haver, lager det man vil og ikke sverger seg til noen ideologi á la emo. 
Animal Collective er indie. 
Diskusjon over. 

"Centipede Hz" er nemlig alt på en gang. 
Plata er ekstremt melodisk og fengende. 
Det er noe Beach Boys over det hele, men det er så mye galnere. 
Animal Collective kan være så inni granskauen intense, masete, energiske. 
Det er som om man skulle gi Brian Wilson elektrosjokk. 
Forvrengte synthlyder og galematias. 
Det kan så absolutt bli for mye. 
Men etter litt trer konturene av noe stort fram: 
Bandet får deg til å føle massevis, og vips er det ikke mas lenger, bare fint. 

Beste spor: 
"Today's supernatural". 
