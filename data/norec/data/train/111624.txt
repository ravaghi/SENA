Flat «Fame»
En slags remake av 1980-eksplosjonen ved samme navn; temmelig unødvendig. 

HANDLER OM: 
Vi følger en gruppe ungdommer fra opptak, gjennom fire år ved New York City High School of Performing Arts; «Fame-skolen». 
DOM: 
Originalen til denne filmen slo ned som en veritabel filmeksplosjon i regi av Alan Parker i 1980. 
Det ble, blant annet, noen Oscars av det. 
Et definitivt showbiz-begrep. 
Samt en populær TV-serie. 

Denne utgaven - skjønt ikke noen regelrett kopi av originalen - er mye flatere, mye mer rotete, temmelig forutsigelig og alt for uskyldig i alt sitt vesen. 

Selvfølgelig er det en god del talent her; virkelig glitrende talent, når sant skal sies (om enn til dels alt for gamle til gymnasunger å være). 
Det redder noe. 

Men ikke nok; en DVD-kveld med originalen er langt mer å anbefale. 
