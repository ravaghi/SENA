FILM:Bygdesprett 

Gøy på landet med hopp og sprett, men «Footloose» anno 2011 har ikke samme effekt som originalen fra 1984. 
At ungdom ikke får møtes for å danse, virker mer kuriøst enn troverdig. 
Originalen red på en bølge av dansefilmer med energiske ungdommer i sentrum. 
Ut fra det kriteriet blir årets «Footloose» mer dusinvare enn originalitet. 

Men dansegleden er det lite å si på. 
Mye energi og ladet sensualisme er det også i møtet mellom rebellen fra storbyen (Wormald) og den frustrerte bygdejenta (Hough), selv om deres kroppslige uttrykk, blant annet gjennom dansen, er bedre enn de verbale utbrudd. 
