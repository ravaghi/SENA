Snow Patrol:«Final Straw» 

(Polydor/Universal) 

Denne ukens britiske pop-håp. 

Snow Patrol er nok et indie-band som har tatt steget opp fra en tradisjonell start som studentband i Skottland til å flørte med den etablerte delen av internasjonal platebransje. 
Coldplay med skarpere gitarer, anyone? 
Radiohead slik de en gang var, bare med en dårligere vokalist og veggtilvegg-lydbilde? 
Dessverre har jeg et stort problem med Gary Lightbodys ensidige og flate vokal. 
Halve platen er over før han tar den ordentlig i bruk, og han makter kun i «Chocolate» og «Grazed Knees» å gripe sterkt nok tak i lytteren. 
«Spitting Games» heter den mest likandes låten her, ellers vil jeg anbefale Franz Ferdinand i langt sterkere grad enn Snow Patrol. 
Booket til sommerens Hultsfred-festival. 
