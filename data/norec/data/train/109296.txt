Plateanmeldelse:Poliça - «Shulamith» 

Brutalt gledelig synthpop. 

I starten: mest utrivelig og tåkete ensporet. 
Det er før den beske, skittenstemte synthpopen og mykbulkete dubben viser hypnotisk mollbetonte melodigrep. 

Minneapolisbandet er uansett mindre glanset nå. 
Muligens fordi de har oppkalt albumet etter en nylig avdød jødisk-kanadisk feminist og fordi coveret - tja - det er ikke akkurat trivelig. 

Men mest fordi den tidvis vrengte stemmen til Channy Leaneagh gjør budskapet ekstra uggent og uklart. 
Hennes frustrende forhold til en eks er hovedmålet, et sinne som gir jublende mørke resultater. 

Tenk tidlig Cat Power akkompagnert av Everything But The Girl. 
Og bandet er altså bare to år gammelt. 

BESTE LÅT: 
«Tripping» 
