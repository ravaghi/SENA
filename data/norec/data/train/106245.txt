Lucinda Williams:«West» 

(Universal) 

Aah, du herlige bitterhet... 

Før Lucinda Williams kreerer selve apokalypsen i låt nummer ti, «What If», har vår 54 år gamle heltinne fra Lake Charles allerede avslørt seg som skarpere, beskere, mørkere og bitrere på tekstsiden enn hun noen gang tidligere har vært, og det sier ikke så lite. 
I coveret siterer Lucinda sin poet-far på hvilke sjelelige kriger som kan utspille seg i et menneske, og selv balanserer hun denne negativiteten perfekt mot en sødmefylt, sprukken stemmedybde og en gjennomgående roligere atmosfære enn tidligere. 
Dette er ingen klassiker a la ni år gamle «Car Wheels On A Gravel Road», men den er likefullt et svært sterkt og modent tidsbilde fra en dame som har vært gjennom litt av hvert. 

ANBEFALTE KJØP: 
«What If», «Unsuffer Me», «Learning How To Live» og «Come On». 
