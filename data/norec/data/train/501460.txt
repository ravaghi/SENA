Lengsel i luften
Frisk pietistpop fra Stavanger 

De unge rogalendingene i Tôg har hatt tung radiorotasjon det siste året med singlene "Sansen" og "Reint mel (i påsen din)". 
Nå er bandet klare med debutplaten "Drøm", og i likhet med singlene er den spekket med rendyrket popmusikk. 

Tôg fremstår som et ærlig og oppriktig band uten den overhengende distansen og det referansejaget man kan finne hos andre som dyrker popen (for eksempel Montée). 
Fritt for referanser er selvsagt ikke "Drøm", og tankene går ofte til 80-tallets England og for eksempel New Order. 
Bandet er best når de finner plass til Marte Opstads klare stemme ved siden av frontfiguren Lars Christian Olsen, vokalen hans kan på enkelte låter bli litt pregløs. 

Mange journalister har hengt seg opp i at Tôg er et kristenband som leser i bibelen før de har konsert. 
Det er lett å tolke tekstene som uttrykk for nettopp det å være ung og kristen; de er er fulle av lengsel, lange blikk, skitne tanker og tilsynelatende innestengte hormoner. 
Men det er vel i grunn det all popmusikk handler om, også den til det friske pustet Tôg. 

Er du enig med vår anmelder? 
