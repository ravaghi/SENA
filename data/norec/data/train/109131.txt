Juleplate:Gateartister i Oslo 

Jul helt på ordentlig. 

ALBUM: 
FOLK/VISE Gateartister i Oslo «Jul på gata» (Kirkelig Kulturverksted) Gatemusikere i Oslo har spilt inn julen i Kirkelig Kulturverksteds studio. 
Innpakning og fremføring er betraktelig mindre profesjonalisert enn det man vanligvis forventer, både av julemusikk og KKV. 

Det gjør hele forskjellen. 

Julelyden av musikere fra blant annet Argentina, Transylvania, USA og Norge er inderlig på ekte. 
Den har hverken en kirketurné, et TV-program eller kjendiser å lene seg på. 

Bundet sammen med lirekasseversjoner av andre julesanger, er dette nesten for julepolitisk korrekt og bra til å være sant. 
Ingen leverer bedre på gatekredibilitet og julebudskap i 2013. 

Disse er de sanne musikalske julestjernene. 

BESTE LÅT: 
«White Christmas» 

TOR MARTIN BØE 
