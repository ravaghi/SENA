Et stort kunstnerportrett
Storbritannia2014 

Drama/biografi 

Regi: 
Mike Leigh 

Manus:Mike Leigh 

Skuespillere:Timothy Spall, Roger Ashton-Griffiths, Julian Seager, Dorothy Atkinson, MarionBailey 

Aldersgrense:7 år 

Egnethet: 
Voksen 

Den eksentriske britiske kunstmaleren J. M. W. Turner (Timothy Spall), levde i England fra 1775-1851. 
Han var aktet og anerkjent store deler av sitt liv, men måtte også tåle litt motgang mot slutten. 
I dag er han en av de mest populære av alle britiske kunstnere. 

Filmen, skrevet og regissert av prisbelønte og syv ganger Oscar-nominerte Mike Leigh, er en virkelig hyllest til kunstneren og hans verk. 
Scenene er som tatt rett ut av maleriene og lyset brukes like kjærlig som Turner selv gjorde. 
Filmen får også virkelig frem det groteske i det vakre, og det vakre i det groteske som beskriver Turner både som mann og som kunstner. 

Turners mor hadde en mental lidelse og døde da han var ganske ung. 
Dette preget ham hele hans liv, og han giftet seg aldri. 
Han hadde et nært forhold til sin far, og gikk inn i en dyp depresjon da han døde. 

Filmen er noe lang med sine 150 minutter, men Turners verden er så fascinerende at det er verdt det. 
Filmen bringer ny innsikt til et komplisert kunstnersinn, og Timothy Spall er fantastisk. 
Han vant prisen for beste hovedrolle under Cannes-festivalen i 2014 for prestasjonen, og det er virkelig imponerende at han maler selv i filmen. 
To år gikk han i lære hos Tim Wright. 
Verdt en titt. 
