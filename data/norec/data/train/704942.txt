Den uimotståelige beaten
Vokser til noe stort. 

Numusic-kvelden var ennå helt i startfasen da bergensbandet The New Wine inntok scenen på Tou. 
Mange publikummere var allerede på plass, men tydeligvis var det litt for tidlig til å ta den helt ut på dansegolvet. 

Så med unntak av noen intense entusiaster rett foran scenen spilte The New Wine sin besettende elektropop foran et lyttende publkum i lett bevegelse. 
Utrolig at det går an! 

Førsteinntrykk: 
Fengendende og stilig 80-tallssynth fra et velspillende, men fortsatt ungt og litt uferdig band. 
Ikke akkurat originale. 

Men så: 
Den aldeles uimotståelige trommebeaten. 
Haltende, gallopperende slanger den seg gjennom settet, som tar stadig nye og helt uforutsigbare retninger. 
Først dominerer gitaren, så er det synthens tur, før alt sammen smelter sammen og vokser seg større og tyngre og stadig mer intenst. 

At vokalen er sparsom og sporadisk passer bra, den er nesten forstyrrende i den intenst rytmiske vellyden. 

Mange har rost The New Wine opp i skyene og utropt dem til et av Norges mest lovende unge band. 
Det er sant alt sammen. 

The New Wine består av Stian Iversen (vokal og gitar), Adrian Søgnen (trommer), Johan Hatleskog (bass) og Geir Hermansen (synth). 
Bandet vant Riksalarmprisen i fjor. 

De har også turnert i store deler av Europa sammen med Erlend Øyes «The whitest boy alive». 
