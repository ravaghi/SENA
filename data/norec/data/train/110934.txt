Anna Järvinen:«Anna själv tredje» 

(Stranded / Universal) 

Skjør, vakker godsmerte. 

Mange tretall her. 
Finlandssvenske Järvinen samarbeider for tredje gang med Ejstes og Fiske fra Dungen. 
Trekløveret har laget karrierens roligste, mest reflekterte og muligens beste. 

Albumtittelen stammer fra den kunstneriske fremstillingen av jomfru Marias mor, Anna, et Vreeswijk-dikt og et svensk syttitallsband. 
Det er inderlig originalt, vårlig Gainsbourg-aktig poparrangert og til å bli både lykkelig og ulykkelig forelsket til. 

Dessuten har hun nesten umerkelig lurt inn en omarbeidet Cocteau Twins-låt, men like umerkelig gjort den til sin egen. 
Slikt fordrer uten tvil tre ganger to prikker på terningen. 
BESTE LÅT: 
«Ångrar inget» 
