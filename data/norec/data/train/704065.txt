Tid for å overlate kampen til andre
Mikael Wiehe sto en gang på barrikadene. 
Nå er han fornøyd med å være en gammel mann, en som gjør så godt han kan. 
Kampen overlates til neste generasjon, mens Wiehe traller i vei på et Ry Cooder-aktig komp. 
Åpningskuttet "Jag vill bare va en gammal mann" er en trivelig sang, men heldigvis liver han til i det neste, kalt "Om du saknar nån". 
Siden faller 66-åringen fra Skåne mer til ro igjen, mens trekkspill og fele gir platen en smak av Louisiana. 
På "Huset" er rapperen Timbuktu gjestevokalist, uten at de finner tonen seg imellom. 

Det er synd, for Wiehe ville hatt gått av et vellykket avbrekk fra all takken og alt savnet som preger resten av albumet. 
Elsker du Mikael Wiehe, er det likevel mye å kose seg med her. 

Beste spor: 
"Med mej blir du aldrig av", "Hur tänker du då?". 
