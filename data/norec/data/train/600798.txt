En soldat vender hjem
Regi: 
Annette K. Olesen 

Manus: Kim Fupz Aakeson 

Skuespillere: 
Trine Dyrholm. 
Lorna Brown. 
Finn Nielsen. 

Sensur: 
15 år 

Det danske dramaet ”Lille soldat” tar for seg et samfunnsproblem, samtidig som filmen gir et skarpt kvinneportrett. 

Samfunnsproblemet er invasjonen av prostituerte fra Afrika til Europa. 
Her er prostitusjonen konkretisert ved en nigeriansk eskorteprostituert i København. 
Hennes liv dirigeres av en mann i den tunge middelalder. 
Hans datter Lotte er filmens hjemvendte soldat — hun har deltatt i de danskene styrkene i Irak. 
Dagene som hjemvendt soldat er uvirksomme. 
Og verre: de er tomme. 

Faren tilbyr datteren jobb som sjåfør/livvakt for den prostituerte. 
Lotte er kamptrent, hun tåler og takler jobben helt utmerket. 

Men se så: 
Lotte tilhører den type mennesker som under visse omstendigheter kan være livsfarlige: 
Hun vil redde verden. 
Men verden, her utmyntet i den nigerianske prostiturte, vil ikke reddes. 
Hun beveger seg i henhold til sine egne mål og sin egen retning. 

Det er en skarp, nærværende film, en film som uroer og føles vedkommende, til tross for at miljøet og menneskene føles fremmede. 
Rent regimessig besitter den en hverdagsnær rytme og - tone, med stort bruk av nærgranskende bilder. 
Og den viser oss miljøer, mennesker, forhold som egger oss til spørsmål, undring, standpunkt. 

Trine Dyrholm er allment anerkjent som en av Skandinavias fremste skuespillere. 
Undertegnede har motforestillinger: hennes ansikt er på en måte gjennomhullet innefra av noe maniert og lidende. 
Det skaper monotoni, og monotoni kan over tid føles slitsomt. 
Denne anmelder føler at hun sender signaler på kun én frekvens. 
Til gjengjeld er hun svært dyktig til å sende på nettopp denne frekvensen. 

Sum: 
Et sterkt interessant og medrykkende drama, både som sosialrealsime og som psykologisk studie. 
