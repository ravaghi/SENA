Holdes opp av duettdamene
Dave Stewart har aldri fått helt sving på solokarrieren etter Eurythmics, men har gjort det bra som bakmann for andre. 
Blant dem finner vi Joss Stone, som gjør gjengjeld på stonesrockeren "I got love". 
Den funker på sitt vis, og det gjør i enda større grad duetten "Just another fall" med Diane Birch, omtrent som Sonny & Cher på 60-tallet. 
Lavmælte "Drowning in the blues" med Alison Krauss gjøres på hennes premisser med strykere og steelgitar. 
På overdrevent energiske "Girl in a catsuit" har han med seg Orianthi Panagaris, og "God only knows you now" er en solnedgangsduett med Jessie Batlin. 

Det er damene som redder Stewart, for alene er han merkelig uinteressant – selv i utleverende "New song for Nashville". 

Beste spor: 
"Just another fall", "Drowning in the blues". 
