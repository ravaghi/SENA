Saft, suse og lyssabler
I dag burde norske «Star Wars»-tilhengere føle et aldri så lite rykk i «The Force». 

For dere som ikke har en fjerneste anelse om hva jeg snakker om, er det tilstrekkelig å si at oppfølgeren til 

Vi snakker naturligvis om «Star Wars: 
Knights of the Old Republic II - The Sith Lords». 
Et spill som faktisk er like langt som navnet antyder. 

For her er det bare å å kjøpe inn matrasjoner for et par uker fremover, nappe ut telefonledningen og benke seg foran TV-en. 
«The Sith Lords» er omtrent like langt som alle «Star Wars»-filmene til sammen. 
Ganger tre. 
Minst. 

Og godt er det! 

Det forrige spillet var en aldri så liten diamant, og oppfølgeren er intet mindre enn det samme. 
Utviklerne har gjort akkurat det de skal: 
Beholdt det som gjorde forgjengeren såpass genial. 

Det betyr først og fremst en forrykende lang og godt skrevet historie, som spiller på alle tenkelige strenger som får «Star Wars»-elskere til å sitre av lykke. 

Greit nok. 
Noen av figurene har kanskje litt vel mye på hjertet, men hvis du er vant til historiedrevne rollespill kommer du til å fryde deg. 
Forbered deg på mengder av historie og tekst - skikkelig nam-nam for ekte rollespillere! 

Men alt er ikke futuristisk Shakespeare. 
Spillet er i likhet med forgjengeren proppet med action of pistolslynging, og jedifolket kan se frem til å dytte enda flere skurker inn i veggen bare ved å bruke tankene. 

Etter tur, naturligvis. 

For kampsystemet fra originalspillet er tilstede denne gangen også. 
Dette er i bunn og grunn ikke et actionspill, men ligner mer på den turbaserte taktikken du finner i «Final Fantasy»-spillene. 

Det er for all del ingenting negativt i det, du må bare være forberedt på at «The Sith Lords» er et spill for dem som liker å synke ned i en historie - ikke mose knappene på kontrolleren. 

Alt ved «The Sith Lords» er riktignok ikke perfekt. 
Grafikken har ikke har fått en merkbar ansiktsløft siden sist gang, det ser litt lamt og tamt ut i lengden. 
Dette er med på å dra ned helhetsinntrykket. 

Historien er godt fortalt, men det danner seg en slags sperre for hvor lett det er å leve seg inn i spillet når figurene ser ut som feilproduserte fugleskremsler. 

Men du trenger slettes ikke snaddergrafikk for å nyte et spill som «The Sith Lords». 
Det er tross alt stappet med innhold og en suveren historie, som vil ta deg gjennom galaksen til planeter du ikke kan uttale navnet på engang. 

«The Sith Lords» er på omtrent alle måter et skoleeksempel på et godt rollespill. 
Skjebnesvangre valg? 
Jada. 
Mengder av dialog? 
Absolutt. 
Herlige gjenstander å finne? 
Naturligvis. 
Spennende miljøer? 
I massevis. 
Sjansene er med andre ord svært gode for at du kommer til å storkose deg. 

Jeg skal forresten holde styr på «geeken» inni meg, og unngå å avslutte med et Yoda-sitat. 
Med det håper jeg å gli ubemerket inn hos de kule og aksepterte menneskene i samfunnet. 

Men vite du skal at et fabelaktig spill dette er! 

PS! 
Spillet er også ute på PC. 
Denne versjonen er ikke testet. 
