Hanne Sørvaag:«Cover Me» 

(daWorks) 

Ikke større enn sangene sine. 

Som låtskriver har Hanne Sørvaag - Paris, som hun en gang kalte seg - en imponerende rekke hits, blant annet en andreplass i USA, men hun sliter med å gi sine egne låter et nødvendig særpreg. 

Her synger hun sine egne listetopper, inkludert en nedstrippet versjon av «My Heart Is Yours» som Didrik Solli Tangen gikk helt til topps i Melodi Grand Prix med. 

Men resultatet forblir noe blodfattig. 
Sørvaag har en helt grei stemme, men produksjonen er flat og så radioformatert og tilpasset eteren at spenningen glimrer totalt med sitt fravær. 

Imidlertid er Sørvaag en liten jævel på klebrige, mollstemte refrenger. 
En videre karriere som låtskriver burde derfor være sikret. 

BESTE LÅT: 
«Say Hello To Goodbye» 
