StMorritz:«Tusenvis av ting» 

(Columbia / Sony Music) 

Sympatisk, men anonymt. 

StMorritz er prosjektet til vokalist og låtskriver Trygve Skaug fra Trøgstad og var opprinnelig engelskspråklig. 
Skaug har definitivt tatt den riktige avgjørelsen ved å gå over til norske tekster. 
«Tusenvis av ting» er vanskelig å angripe 
- Skaug har en behagelig stemme, selv om han varierer den svært lite. 
Lydbildet er organisk og varmt, men også her mangler det ofte et ekstragir som kunne ha utfordret ensformigheten (starten på «Fra dør til dør» er et eksempel til etterfølgelse i så måte). 
Heller ikke tekstene er oppsiktsvekkende, men Skaug har en fin hverdagslig nerve som kan gjenfinnes både hos Henning Kvitnes og Narum som StMorritz også slekter på musikalsk. 
Og det er godt utgangspunkt for en videre karriere. 

BESTE LÅT: 
«Tusenvis av ting». 
