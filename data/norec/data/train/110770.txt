Behagelig sjarmoffensiv
WiiWare, Nintendos plattform for uavhengige spill, har til gode å overbevise. 
Men «LostWinds» er et svært hederlig unntak. 

Bak et teppe av lystig grafikk, todimensjonal plattformspillbarhet og en godt fortalt «redd verden»-historie, finner du «LostWinds» - det kanskje eneste WiiWare-spillet til nå som virkelig overbeviser. 

Hovedårsaken til det er den herlige implementeringen av Wii-kontrolleren, som du styrer vinden i spillet med. 
Ved å trekke linjer på skjermen hjelper du den vesle Toku med å navigere, nedkjempe fiender og løse puzzles. 

Den nydelige grafikken, den stemningsfulle musikken, den deilige «woosh»-lyden fra vinden og de intuitive oppgavene gjør «LostWinds» til en svært behagelig spillopplevelse. 

Kanskje først og fremst for yngre spillere, men Frontier Development («Elite») klarer også å sjarmere meg i senk. 

Trailer fra WiiWare-spillet LostWinds. 
