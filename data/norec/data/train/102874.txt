Good Time Charlie, «Garage-A-Go-Go!»
(Grappa) 

Patentert varemerke. 

Skarp, organisk lyd. 
Egenskrevne låter. 
Overlegen og leken musisering. 
Ingen kan skue femti år tilbake i tida og virke like oppdatert friske som Good Time Charlie. 
Garasjerock, tidlig rock 'n' roll og rhythm'n blues - tråden fra tre år gamle «Mojo Energy» videreføres mesterlig under Yngve Sætres kyndige produsenthender, Arle Hjelmelands munnspill hyler viltert og ikke minst Steinar Karlsens sylskarpe gitarlyd er både ekstremt rytmisk og gnistrende på soloene. 
Faktisk kunne Good Time Charlie driste seg å ta et skritt enda nærmere moderne, bluesbasert rock à la Amund Maarud slik de gjør på platens ypperste spor, «High-Jiver». 

Men bevares - imponerende nok en gang! 

BESTE LÅT: 
«High-Jiver» STEIN ØSTBØ 
