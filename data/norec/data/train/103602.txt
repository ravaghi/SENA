3-D action
Regi: 
Robert Rodgriguez. 
Med: 
Alexa Vega, Daryl Sabara, Antonio Banderas, Salma Hayek, Sylvester Stallone. 
Am. action. 
Norske stemmer. 
7 år. 

Ta på deg 3-D-brillene og vær med småspionene på action-fart i cyberspace. 

Robert Rodriguez leverer sin tredje film om småheltene Spy Kids (småspioner). 
Denne gang tar de oss med i cyberspace, der heltene må spille seg gjennom de ulike nivåer for til sist å redde barn fra å bli innelukket i spillet for alltid. 
Filmen treffer unektelig målgruppen, enten de er datafriker eller ikke. 
Noen av oss er så barnlige at vi alltid synes 3-D er gøy. 

Rodriguez har flere høyprofilerte aktører i voksenrollene: 
Sylvester Stallone som spill-skurk, Antonio Banderas som far til småspionene og Salma Hayek som dataarbeider. 
I tillegg byr han på Elijah Wood i en liten, men effektiv rolle som helt (hva ellers!). 

God underholdning i etter hvert velkjent «Spy Kids»-innpakning. 
