Plateanmeldelse:Equicez - «Stage Of Extinction - Force Majeur» 

Plutselig ti år senere. 

ALBUM: 
HIP HOP Equicez - «Stage Of Extinction - Force Majeur»(Knirckefritt) 

Dette har man ventet på. 
Oppfølgeren til «State Of Emergency», 2003-klassikeren som fortsatt står som en bauta i norsk rap. 
Etter hvert sitt smått oversette soloalbum har Cast og El Axel tatt det tilbake dit Equicez slapp sist - dunkel, dystopisk noia-fest. 
Fortsatt fengslende monologer om forfall, anger og romvesener, fra enda mer slitte sjeler. 

Svenske DJ Large påtar seg beat-ansvaret og skaper sonisk sci-fi, men blekner tidvis i lys av ideene og teksturen Illeig & Lathans bidro med i glansdagene. 
Særegenheten mangler. 
Så Equicez har hverken landets feteste beats eller musikkvideoer lenger, men de er fortsatt to dyktige fortellere som faktisk underholder i stedet for bare å rappe noen rim. 
Forfriskende nok det. 

BESTE LÅT: 
«Th'Gods» 
