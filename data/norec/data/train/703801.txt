Ole Alexander overtar vokalen
Det tilhører sjeldenheten at frontfiguren i et etablert band trår tilbake og lar en annen overta vokalen. 

Stavanger-bandet Elle Melle hadde sin storhetstid på andre halvdel av 90-tallet og tok pause etter et samlealbum i 2002. 
Nå er de tilbake med ny vokalist. 
Ole Alexander Mæland, som var med på "The voice" på TV2 og i musikalen "Revansj!", har overtatt mikrofonen etter Odd Erik Ognedal. 
Sistnevnte er likevel ikke ute av bandet. 
Det er fortsatt Ognedal som skriver melodiene og tar seg av gitar og bass. 
Albumet åpner bra. 
"Prikken øve ien" er umiskjennelig stavangerrock, mens "På denne tiå her i fjor" har fått radiospilling. 
Etter hvert blir det mer forutsigelig. 
Det de hadde hatt godt av, var en ekstern produsent til å skrape i fernissen. 

Beste spor: 
"Prikken øve ien", "På denne tiå her i fjor", "Perla i et skjell". 
