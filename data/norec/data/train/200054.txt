Dell Inspiron 15 7000-serien (7537)
Den kan minne litt om Macbook Pro, men koster under det halve. 

Dell Inspiron-serien har vært med oss i en årrekke, og vi har mange modeller her på DinSide tidligere. 
I høst ble serien oppgradert med flere nye modeller, vi har tatt en titt på den elegante 15-tommeren Inspiron 15. 

Modellen kommer i flere forskjellige konfigurasjoner, vår test-PC kommer med Core i7-prosessor, dedikert GeForce GT 750M-grafikk og harddisk på 1000 GB, men blar du opp et par lapper til får du den med en 256 GB SSD i stedet. 
For mange som verdsetter stor lagringsplass høyere enn lynrask og stillegående operasjoner, er harddisk-versjonen fortsatt verdt å vurdere. 

Her er en kjapp gjennomgang av de viktigste egenskapene: 

Skjerm: 15,6" berøringsskjerm, LED-baklyst, full HD-oppløsning (1920 x 1080 piksler) Prosessor: 
Dobbelkjernet Intel Core i7-4500U (inntil 3 GHz) RAM: 
8 GB Grafikkort: 
Intel HD 4600 / Nvidia GeForce GT 750M Lagring: 1000 GB, 5400 rpm Optisk drev: 
Nei Skjermutganger: 
HDMI USB-porter: 4x USB 
3.0 Webkamera: 
Ja Kortleser: 
SD/SDHC/SDXC Trådløst nett: 
Intel Dual Band Wireless-N 7260 A/G/N Kablet nett: 
Gigabit LAN Annet: 
Bluetooth 4.0, 4 cellers batteri (58Wh) OS: 
Windows 8.1 64 bit Størrelse: 
Vekt: 
2,6 kg Pris: 7.795 kr (jf Dell.no 22. januar 2014) 

Mye for pengene 

Hovedinntrykket er at du får temmelig gode spesifikasjoner for prisen. 
Full HD og berøring er fordyrende, og med dedikert grafikkort som takler de aller fleste aktuelle spilltitlene der ute, bra med minne og god lagringsplass, er ikke en pris i underkant av 8000 kroner noe å si på. 

Legg imidlertid merke til at prosessoren er av en såkalt ULV-varianet (Ultra Low Voltage). 
Den er strømgjerrig, men yter ikke like bra som en fullblods M-prosessor, noe som påvirker totalytelsen noe - selv om de aller fleste får mer enn nok kraft med denne maskinen. 

I tillegg merker vi oss at batteriet nok er valgt med tanke på at prosessoren benytter lite strøm, og vi forventer derfor ikke at det varer en full arbeidsdag. 

Pent og funksjonelt 

Utformingsmessig er det mye å like ved Inspiron 15. 
Det meste av overflaten er dekket av metall, noe som bidrar til et solid inntrykk. 
Bunnplaten er imidlertid av plast. 
Designuttrykket kan minne litt om MacBook Pro. 

Som på de fleste berøringsskjermer er også overflaten her speilblank, og det kan naturligvis være et ankepunkt dersom det er mange lyskilder i rommet som kan skape refleksjoner. 

Lysstyrken er imidlertid meget bra, og berøringsfølsomheten likeså. 
Full HD-oppløsning betyr skarpe detaljer og plass til flere vinduer ved siden av hverandre på skrivebordet, akkurat som vi er vant til med arbeid på eksterne HD-skjermer. 

Bra tastatur og pekeplate 

Tastaturet er fellesnordisk og behagelig å skrive på, og avgir lite støy under bruk. 
Det er baklyst, men lyset er ujevnt og den svake kontrasten mellom de grå tastene og lyset gjør at det ikke alltid er like lett å se pregingen på tastene. 
Dette er verst i godt opplyste omgivelser. 
Enter-tasten er også i smaleste laget, synes vi. 
For øvrig gir vi tastaturet absolutt godkjent-karakter. 

Pekeplaten er relativt stor, og har integrerte felt for venstre- og høyreklikk. 
Den er presis, har støtte for flerberøring, og skiller fint mellom uheldig berøring med håndbaken og bevisst berøring med fingertuppene. 
Klikkelyden den avgir ved venstre- og høyreklikk er også lav og behagelig. 

Alle tilkoblinger sitter lett tilgjengelig på høyre og venstre side. 

God kvalitetsfølelse 

Totalt synes vi designen er vellykket, og kvalitetsfølelsen vi sitter igjen med etter noen dagers bruk er god. 

Det er imidlertid ikke blant de letteste 15-tommerne dette her, mange maskiner med ULV-prosessor har vekt ned mot 2-2,2 kg. 
Om vekten er et ankepunkt må avgjøres av bruksmønsteret ditt. 
For mange er PC-en noe som står igjen hjemme når man dra ut, da klarer man seg med mobil og nettbrett. 
Da spiller vekten nada rolle. 

I motsetning til mange konkurrenter kommer ikke Inspiron 15 nedlasset av tredjepartsprogrammer, men noen har fått innpass. 
En av dem er en prøveversjon av en sikkerhetspakke fra McAfee som vi kan styre vår begeistring for. 
Det er imidlertid bare å avinstallere om man heller ønsker å benytte innebygd Windows 8-sikkerhet, som for de fleste vil være god nok. 

Ytelsesmålinger 

I det hele tatt oppleves PC-en som relativt rask og fin i bruk. 
Støynivået er lavt, viftene starter riktig nok når belastningen blir høy. 

Windows Opplevelseindeks gir oss følgende indikasjoner på ytelsen. 
Her går skalaen fra 1,0 (tregest) til 9,9 (raskest): 

Prosessor: 7,2 Minne: 7,6 Grafikk: 
6,5 Spillgrafikk: 
6,5 Primær harddisk: 
5,9 

Passmark PerformanceTest 8.0 ble brukt til mer inngående ytelstester, og her er resultatene, krydret med våre kommentarer. 

Prosessor: 4110 poeng 
Som nevnt tidligere sitter en ULV-prosessor i PC-en. 
Den er ikke like rask som en fullblods M-prosessor, men yter godt til det aller, aller meste likevel. 
Slik utviklingen har vært på program- og OS-fronten de siste årene blir den neppe noen flaskehals i PC-ens levetid. 

Grafikk: 1536/474 poeng Den dedikerte Nvidia-grafikken byr på god nok flyt i nyere spill, mer enn tre ganger bedre 3D-ytelse enn den integrerte Intel-grafikken. 
Sistnevnte benyttes likevel mesteparten av tiden, da den bruker mindre strøm. 
Ved normal Windows-bruk, inkludert video og bilderedigering, vil ytelsesforskjellene uansett være minimale. 

Harddisk: 103 MB pr minutt (les), 65,7 MB pr minutt (skriv) Mens leseytelsen er omtrent som forventet for en 5400 rpm-harddisk, er skriveytelsen noe lavere. 
Dette kan imidlertid variere noe, blant annet avhengig av filstørrelser. 
Uansett er det helt klart et felt som kan oppleves som en flaskehals som kan nærmeste elimineres ved å bytte til SSD. 
Det er også verdt å merke seg at harddisken skaper en kontinuerlig suselyd som kan høres dersom det er helt stille i rommet, samt svake vibrasjoner i kabinettet. 
Ulempen er selvfølgelig at maskinen både blir dyrere og får dårligere lagringskapasitet med SSD. 
Du kan uansett oppgradere til SSD på et senere tidspunkt hvis du skulle ønske det. 

Batteritid: 
263 minutter med kontinuerlig videoavspilling 
Du kan altså fint se to spillefilmer før batteriet går tomt. 
Med variert bruk vil du erfaringsmessig kunne holde det gående et par timer lenger. 
Det er ganske gjennomsnittlig for klassen, og du bør ikke forvente noe mindre enn dette i denne prisklassen. 

Konklusjon 

Møtet med nye Dell Inspiron 15 ble i all hovedsak en positiv opplevelse. 
Her får du en fin totalpakke til en bra pris, med kraft nok til å fungere både med dagens og morgendagens Windows- og dataprogrammer - også dem som er optimalisert for å bli styrt med berøring. 

Les uansett våre få ankepunkter under før du bestemmer deg, men totalen er så bra at femmeren på terningen absolutt er vel fortjent. 
