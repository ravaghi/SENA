Alexander Rybak, «Visa vid vindens ängar»
(Grappa) 
Nå også på svensk. 

Mats Paulson skrev tittellåten her for 45 år siden og er én av de aller fineste og mest klassiske svenske sommerviser som finnes - og det sier litt. 
Og en for anledningen svensktalende Alexander Rybak tar godt vare på både denne og flere. 

Tidspunktet for utgivelsen er ikke tilfeldig - et samarbeid med dikteren Mats Paulson hører hjemme på sommeren, og det er i sannhet noen lette og luftige låter som vil få det til å blafre i soveromsgardinene her. 

Rybak synger godt og levende og krydrer det hele med eget felespill, mens Stian Carstensen som vanlig er en verdifull medmusikant på trekkspill. 

Paulson selv bidrar kun med resitasjon på «Jag föddes ur havet». 

Solfylt sommerfølge å ha, dette. 

BESTE LÅT: 
«Visa vid vindens ängar» STEIN ØSTBØ 
