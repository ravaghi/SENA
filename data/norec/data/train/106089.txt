Mayhem:«Ordo Ad Chao» 

(Seasons Of Mist / Indie) 

Mayhem tar mørket tilbake. 

Med ungarske Attila tilbake på vokal for første gang siden 1994, går Mayhem også tilbake til denne periodens black metal-uttrykk - en produksjon så rå og dunkel at den er på grensen til det uferdige, truende og nattsvarte stemninger og en massivitet som et snøras nedover en fjellside en iskald vinterkveld. 
Haken ved «Ordo Ad Chao» er at den helt i starten minner for mye om en stilistisk øvelse av hvordan tradisjonell black metal skal utføres - Mayhem setter skapet på plass en gang for alle, på en måte - men midtveis, med «Desconsecrate» og den monumentale nøkkellåten «Illuminate Eliminate» - åpner både komposisjonene og Attilas vokal seg. 
Uansett får du knapt bedre varer i dag enn det gudfedrene selv leverer her, om du er på jakt etter old school-svartmetall. 

ANBEFALTE KJØP: 
«Desconsecrate», «Illuminate Eliminate», «Psychic Horns» og «Anti». 
