Home Groan:«Revolutionary Songbook» (Tuba) 

Traust og trivelig. 

Som låtskriver er Martin Hagfors hyperaktiv, hvilket også er hans lille problem. 
På plate nummer ti (på like mange år) med Home Groan har Hagfors dyttet inn fjorten låter på tre kvarter, noe som dessverre avslører litt slitasje på låtkvaliteten. 
Han synger med en svært behagelig stemme, og låtene blir aldri direkte dårlige, men uttrykksmessig har denne platen vært utgitt nærmere ni ganger før. 
Det tapper Home Groan-konseptet for frisk energi, og jeg hadde ønsket at Hagfors etter hvert utfordret dette konseptet sterkere eller annerledes. 
Den revolusjonære tittelen er - med et par unntak - heller ikke noen rød tråd her, men innimellom glimter det til, som i gladcountry-låta «Hog Hollow» og senhippie-ironiseringen «Hey Revolution Now!». 
