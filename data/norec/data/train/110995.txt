Spillanmeldelse:«Fight Night Champion» 

(VG Nett) 
I «Fight Night Champion» foredler EA Canada sin kjærlighet til boksesporten nok en gang. 

For to år siden spisset EA Canada all sin bokseerfaring i «Fight Night Round 4». 
«Tidenes beste boksespill», mente min kollega Eivind Bjørås, som trillet en bastant sekser på terningen. 

Den type ros er vanskelig å overgå, men EA Canada har brukt de to årene siden den gang godt. 
Med «Fight Night Champion» demonstrerer de nok en gang sitt brennende ønske om å ikke spy ut likegyldige oppfølgere for å tjene raske penger. 

De vil overgå seg selv. 
Hver eneste gang. 
Og selv om det denne gangen ikke er snakk om noen enorme skritt videre, har EA Canada tilført såpass mye til konseptet at det er lett å vende tomlene opp igjen. 

Den store nyheten denne gangen er Champion-delen, hvor du følger bokseren Andre Bishop i en «Rocky»-lignende «fra slummen til toppen»-historie. 
I steden for å møte tilfeldige boksere på vei opp og frem, har hver eneste kamp en bakgrunnshistorie som sørger for en vedvarende, sitrende nerve i spillopplevelsen. 

Kampsystemet er også forbedret. 
Denne gangen trenger du bare å dytte stikka i forskjellige retninger for å slå (eller bare bruke de fire høyreknappene), og kombinere dette med unnamanøvre og blokkering. 
Systemet føles mer naturlig og intuitivt, uten at det gjør opplevelsen noe mindre dyp og tilfredsstillende. 

VGD-bruker mjordan23: 
Lenge siden jeg har gledet meg så mye til et boksespill :) Diskuter Fight Night Champion her! 

Når man legger til at grafikken og animasjonene er bedre og lydbildet er fantastisk, er det duket for en fest for bokseentusiaster. 
Enten du slåss mot vennene dine, følger historien til Bishop eller kjemper med og mot over 50 boksestjerner fra syv vektdivisjoner. 

FIGHT NIGHT CHAMPION Plattform: 360 og PS3 Genre: 
Sport Alder: 16 Utvikler: 
EA Canada Utgiver: 
EA Sports 
Mer info 
