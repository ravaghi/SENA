TUNG OG FORUTSIGELIG
Tung eim av macho-hormoner i politiuniform. 
Og alt er sett før. 

HANDLER OM: 
Tierney-famlien i politifolk i flere generasjoner i New York. 
Når en narko-aksjon går helt galt, og fire politifolk ligger døde tilbake i en snuske leiegård, viser det seg at Tierney-familiens ulike medlemmer spiller høyst ulike roller i det dødelige spillet - og ikke alle har like rent mel i posen, for å si det mildt. 

DOM: 
Det er svære navn, her. 
Og svære problemstillinger. 
Om blod og ære og samhold og korpsånd og grådighet og grusomhet og penger og korrupsjon og sant edelmot. 

Og rett skal være rett: 
Det er både velspilt og innsatsfylt og temmelig hardt, det hele. 

Problemet er bare at i hele denne prustende testo-strømmen (ispedd ikke lite kvinnelig lidelse fra sidelinjen), befinner det seg knapt nok et eneste originalt innfall; alt - absolutt alt! 
- er sett og vist og gjennomspilt tidligere. 
