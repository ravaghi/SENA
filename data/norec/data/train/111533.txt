Perfekt
En mer velskrevet komedie på 2000-tallet enn Ricky Gervais' oppfølger til gjennombruddet med The Office, finnes knapt. 
Serien om de to strevende statistene ble fullbyrdet med en halvannen times «TV-film» etter sesong 2. 
Her er alvoret mer til stede uten at det skygger for Gervais' sylskarpe komiske observasjonsevne og lytefrie timing. 
George Michael som seg selv i en nærmest selvutslettende birolle ville vært et skup for enhver sitcom. 
Her er det bare en liten del av et perfekt hele - inkludert en avslutningsscene som påkaller tårene! 
Bakomfilm og ekstra scener i Gervais' ånd. 
ØYSTEIN DAVID JOHANSEN 
