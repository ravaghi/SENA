Tankevekkende dokumentar
Den danske dokumentarfilmskaper Mads Brügger og hans team går inn for å skaffe Mads Brügger en diplomattittel. 
Den kjøpes i Europa. 
Og med denne nyanskaffede diplomattittelen ankommer han Den sentralafrikanske republikk for en lede en diplomatisk stasjon som skal representere Liberia. 
Han er der, offisielt, som filantropisk forretningsmann som vil starte en fyrstikkfabrikk. 
Uoffisielt er han der få å få tak i noe av det som skjuler seg i Den sentralafrikanske republikks store diamantreserver. 

Dette er en bisarr film. 
Men en interessant film, en film som stadig tenner tanker og refleksjoner i en. 
Denne tidevise sleivete dokumentarfilmen, rent bildemessig, er i bunn egentlig en virkningsfull satire med tragiske undertoner, fremkommet ved at filmskaperne våger å utforske selve virkeligheten. 

Det sies underveis i filmen: 
"Når forretning og politikk kombineres, kan vidunderlige ting skje". 
Det kan en skrive under på ved å se denne dokumentaren. 
Dét det imidlertid dreier seg om, er hvordan en selv definerer "vidunderlig". 
Original, bisarr og underlig virkningsfull. 
