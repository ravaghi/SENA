Woody Guthrie (100) lever og bor i Halden
Onkel Tuka og venner med hengivent nachspiel til ære for folklegenden. 

ALBUM: 
Den politisk engasjerte og utrolig produktive sangeren Woody Guthrie ville fylt 100 år i juli i år, noe som blir feiret høyt og lavt. 

Mannen som hevdet at han kunne drepe fascister med gitaren sin, døde bare 55 år gammel i 1967, etter å ha skrevet tusenvis av sanger, enkelte av dem ikoniske. 

Den utmerkede Halden-bandet Onkel Tuka, kjent for sin spellemannprisbelønte bluegrasskompetanse, har samlet sangere som Henning Kvitnes, Paal Flaata og Martin Hagfors og oversatt et dusin låter pluss Bob Dylans «Sang til Woody», ved Kåre Virud. 

Samlet sett en fin, liten hyllest, et hengivent nachspiel. 
Man nynner med, og enkelte ganger stopper praten helt, som når Paal Flaata drar «Ikke drep min kone og min sønn», eller når Hege Brynildsen klokkeklart framfører «Hvem skal sko mine små føtter». 

Da minnes vi brått om hvor utrolig variert Guthries kunst var midt oppe i det livligmelankolske folksanger-imaget. 
