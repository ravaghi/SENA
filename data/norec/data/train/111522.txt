The Unthanks - «Here's The Tender Coming»
(Rough Trade / Indie Distribution) 

Mens lovordene hagler i hjemlandet, er de nordengelske søstrene Rachel og Becky Unthanks et ubeskrevet blad for nordmenn flest. 
Duoen kalte seg Rachel Unthank and the Winterset ved forrige anledning, nærmere bestemt i 2007, da de ga oss helt fabelaktige «The Bairns». 

Nå kaller de seg The Unthanks, men selv om navnet har blitt enklere, har musikken tatt en mer pretensiøs retning. 
Popelementene sitter også løsere, og det høres unektelig ut som de har hørt en del på Sufjan Stevens siden sist. 
Man kan nærmest kjenne smaken av nordsjø i de iørefallende melodiene, som på snedig vis er hentet ut av den britiske folktradisjonen og blandet inn i en minimalistisk indieproduksjon. 
Det er smakfullt, harmonisk og helt vidunderlig vakkert. 
Hva med å ta litt ansvar, Skavlan? 

ANBEFALTE KJØP: 
«Annachie Gordon», «Living By The Water», «Here's The Tender Coming», «Noboy Knew She Was There», «Flowers Of The Town», «Because He Was A Bonny Lad». 
