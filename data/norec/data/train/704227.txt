Med cowgirl-hatten på hodet
Sissel Kyrkjebø dro til Nashville for å finne inspirasjon før forrige plate, og nå er det Hanne Sørvaag som har vært på tur. 
Sangene på den countrypregede popplaten er skrevet i samarbeid med blant annet Laila Samuelsen (The Tuesdays) og amerikanske låtskrivere. 
På "Love is never a mistake" har Sørvaag med seg svenske Jill Johnson, og "I hope I dream" synges i duett med danske Tobias Stenkjær. 
Altså en temmelig internasjonal utgivelse fra årets "Skal vi danse"-vinner. 

Sørvaags "jordnær jente fra Tjensvoll"-image passer til det romantiserte bildet av den amerikanske landsbygda, men kanskje hun skulle spilt inn platen der borte istedenfor å safe i et Oslo-studio. 
Resultatet er pent, men for pregløst til at sangene kommer til sin rett. 

Beste spor: 
"One of everything", "I hope I dream". 
