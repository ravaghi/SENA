Spiritualized er i det harmoniske hjørnet
Intenst velbehag. 

ALBUM: 
De som hadde håpet Spiritualized sin sjuende plateutgivelse etter to tiår på banen skulle bli en støysymfoni, kan ta seg en beroligende pille med en gang. 

Bandleder og kreativ sjel Jason Pierce er i det musikalsk harmoniske hjørnet, og selv om han ikke viker tilbake for noen lag med sedvanlig skrikende, vrengte gitarer, messende orgel og hakkende piano, er det i begrensede mengder. 
Og vel og bra er det, for selv om Pierce er en mester på å skru opp intensiteten, gjør han det alltid best med velbehag i bakhodet. 

Seige, groovy «Mary» er et glimrende eksempel, som sømløst og repetitivt bygger seg opp fra det helt spartanske til å slå ut i full, storslagen og strykerprydet blomst. 

«Little Girl» 
