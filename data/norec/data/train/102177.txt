Plateanmeldelse:Stig van Eijk - «Presentation» 

Stig van Lion. 

Vårt eget one-man-boyband, som kom hjem fra Jerusalem med en 14. plass i Eurovision 1999, og deretter trakk seg inn i skyggen. 
Noen år senere var han blitt reggaeartisten StiGi som ville legge fortiden bak seg. 
Men siden «Living My Life Without You» er uforglemmelig, er det lite vits i å kamuflere navnet. 

13 år etter debutplaten følger den nå 32-årige bergenseren opp med melodiøs, sommerlig og ofte vellydende reggae-pop. 
Stemmen hans er fin, den. 
Men låtskrivingen vitner om en fortsatt umoden artist, kanskje best manifestert i den krampeproduserte «Emotional Rescue». 
Godspor som «Final Chapter» og «7 Days 7 Ways» viser likevel at vi kan ha noe bedre i vente. 

BESTE LÅT: 
«Final Chapter» 
