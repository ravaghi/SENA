Utenfor allfarvei
(Italianetz) Russisk. 
Regi: Andrej Kravtsjuk. 
7 år, anbefalt ungdom/voksne. 

GENRE: 
DRAMA MED: 
Kolya Spiridonov, Maria Kuznetsova, Nikolai Reutov, Denis Moisejenko, Sasha Sirotkin. 

HANDLER OM: 
På et ytterst fattigslig barnehjem på den russiske landsbygda bor Vanja, 6 år. 
Han får sitt livs sjanse: 
Via illegale veier blir han adoptert bort til et italiensk ektepar. 

Men Vanja får en tanke: 
Tenk om hans mor, som ga ham fra seg, egentlig helst vil finne ham? 
Det blir en lang, lang reise. 

DOM: 
En meget enkel film. 
Og det kunne blitt riktig traurig. 
Men særlig tre ting griper: en fantastisk seksåring i hovedrollen; et tema man må berøres av; en uomtvistelig varm menneskelighet gjennom hele historien - dette er ingen elendighetssaga, men en beretning om varm menneskelighet under harde kår. 

PS! 
Filmen har première 2. juledag. 
