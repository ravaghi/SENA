NY:Icebug MR2 BuGrip 

Den har mange gode kvaliteter, men tålte dessverre lite røff behandling. 
Icebug MR2 er en Kia Sportage. 

LES OGSÅ: 

Svenske Icebug MR2 har 17 pigger, og er velegnet til vinterbruk på isete veier. 
Is er utvilsomt underlaget skoen er laget for. 

Ryktene har dog sagt at den også kan brukes i terrenget. 

Løplabbet reklamerer i disse dager med at skoen er velegnet til orientering. 
DinSide har derfor også testet skoen på flere orienteringsløp i skogen denne våren i tillegg til på is i vinter. 

På is funket den utmerket. 
I skogen falt den etterhvert helt gjennom. 
Grunnen? 
Flere pigger ble slitt av og gummien ble fliset opp. 

Skoens hoveddeler: 

Mellomsåle av varmekomprimert EVA. 

Støtdemping av EVA. 

Overdel av syntetisk, slitesterk nylon. 

Støtdemping bak/foran: 
Er du tung og må ha mye støtdemping i under beina? 
Da er ikke dette skoene for deg. 

Disse skoene har moderat demping i hele sålens lengde. 

DinSides testere satte pris på skoenes effektivitet. 
På hard is bemerket testløper A at han savnet litt mer demping. 
- Ikke noe for komfortnisser, sa han. 
En sko som VJ Sarva er nok bedre i så måte. 

I skogen ga den moderate mellomsålen dog fin kontakt med underlaget samtidig som skoene dempet godt. 

Effektivitet/fartsfølelse: 
Disse skoene gir en overraskende god løpsfølelse. 
Du kommer nært underlaget, og får godt fraspark. 

- Her er effektivitet prioritert, sa testløper B. 
På isete vinterveier var det absolutt mulig å løpe fort med skoene. 
De passer derfor godt til intervalltrening vinterstid. 

Stabilitet/passform: 
Skoene har ingen stabiliserende elementer, og er derfor ikke et naturlig valg for tungvektere som overpronerer mye. 

Men det er ingen lettvektssko, så løpere som overpronerer litt kan fint bruke skoene. 
Testløper A, som er i denne kategorien, følte ikke noe behov for mer stabilitet. 

Skoene er middels brede foran, med romslig tåboks, men er bredere rundt hælen enn vi ventet. 
Testløper A mente hælgrepet kunne vært bedre - særlig i terreng - mens de to andre testerne ikke var enige i dette. 

Skoen passer derfor best til folk med middels brede til brede føtter. 

Lesten er relativt myk, som også er en av grunnene til at skoene har god løpsfølelse. 

Sålegrep: 
Piggene gjør at skoene sitter meget godt på glatt og isbelagt asfalt. 
Er du blant de mange som er redd for å falle på løpeturer vinterstid, er dette skoene for deg. 

Vi gled faktisk ikke en eneste gang med skoene på beina. 

Dessverre viste det seg at holdbarheten på pigger og gummi ikke holder mål. 
En pigg falt av i løpet av vinteren. 
Dette kan selvsagt skyldes tilfeldigheter, men vi mistenker at det skyldes at vi var bortpå bar asfalt. 

Det virker derfor som skoene kun egner seg til is- og snøunderlag. 

Bruksområdet er altså snevert, men innenfor dette bruksområdet vil vi anbefale skoene. 

Verre ble det da vi testet skoene i Nord- og Østmarka i Oslo. 
Etter ett orienteringsløp var den første av piggene under tærne borte. 
Etter tre løp hadde fire pigger falt av. 

Etter ytterligere ett løp begynte gummien på den ene skoen å revne. 

Dette holder ikke mål. 

En av testerne mente dessuten at gummiblandingen i knottene er noe hard til terrengbruk, slik at skoene kan bli litt glatte. 

Vekt: 
I motsetning til Icebugs to andre kjente modeller, Multirun og Multirun Dry, veier denne skoen ikke mer enn modeller det er naturlig å sammenlikne den med. 

Dette er en god ting. 

Icebug MR2 er nemlig en lett sko med pigger, noe som er forholdsvis uvanlig tatt i betraktning at skoene har mer støtdemping enn sko som vanligvis brukes til orientering. 

Utseende: 
Alle testerne likte skoenes utseende. 
De ser raske ut, mente flere. 

Konklusjon/løpsfølelse: 
Piggenes dårlige holdbarhet i terreng gjør at vi kun kan anbefale skoene til is og snø. 
Men også da må du passe deg for ikke å løpe over bar asfalt. 
Konklusjonen er at skoene har et for smalt bruksområde. 
