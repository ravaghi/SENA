Bred
Bred, i ordets rette forstand, komedie om en fyr det skal være lett å le av: 
En overvektig, litt dum, men hjertegod sikkerhetsvakt, hvis drøm om å bli politimann ble ødelagt av for mye pai. 
En Homer Simpson-figur altså, selv om manuset ingenlunde byr på gul smartness som i TV-serien. 
Heldigvis ler man med, ikke så mye av Paul Blart, men actionsekvensene imponerer mer enn komikken: 
Stilig koreograferte skateboards og cross-sykler uten digital hjelp. 
En rekke minidokumentarer, samt kommentarspor som ekstra. 
ØYSTEIN DAVID JOHANSEN 
