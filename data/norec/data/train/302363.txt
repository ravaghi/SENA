Et oppslagsverk i smakløse fusjoner
Enrique Iglesias serverer mentalt kløpulver. 

ALBUM: 
Det er jaggu ikke lett å vitet hvor man skal begynne her. 
Latino-loverboy numero uno, Enrique Iglesias har klasket hodet sitt sammen med Pitbull, Flo Rida, Kylie Minogue og selvsagt latinoførstedame, J-Lo på det som blir sangerens tiende album. 

La oss være raus nok til å si at dersom du kommer deg helskinnet gjennom denne seasen er du usedvanlig tålmodig. 
Eventuelt usedvanlig spesielt interessert. 

Komboen dubstep, autotune og hardpakkede latinorytmer fungerer som mentalt kløpulver allerede før åpningslåten «I'm a Freak» har forsvunnet fra høytalerne. 
Når Flo Rida server plastfunk i neste låt, «There Goes My Baby», føles det nesten som en lettelse. 
Enn så lenge. 

Hele platen er mer eller mindre et oppslagsverk i smakløse fusjoner, standardiserte arrangementer og platte tekstlinjer. 
Tittelen kommer etter sigende av at sex og kjærlighet er noe hele verdens befolkning kan relatere til. 
Joda. 
