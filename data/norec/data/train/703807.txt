Slår vakkert og polert tilbake
De som mener at The Pet Shop Boys er så gamle at de bør legge opp for ettermælets skyld, får noe å tygge på med "Elysium". 
Den britiske duoens 11. album er både vakkert og moderne, men likevel umiskjennelig Neil Tennant og Chris Lowe. 
Totalopplevelsen er som en kavalkade av alt de har gjort før. 
Nydelige, velpolerte solskinnsballader og dansevennlige synthnostagikere har fått følge av et par velrettede, satiriske ballespark både til unge, selvsentrerte og selvhøytidelige musikere i "Ego music" og til de som kritiserer duoens tilårskommenhet i "Your early stuff", to låter som både er morsomme og funker musikalsk. 

Men mellom godlåtene har det også sneket seg med noen spor av den mer likegyldige sorten, som minner om at Tennants vokal kan irritere. 

Beste spor: 
"Face like that", "Invisible". 
