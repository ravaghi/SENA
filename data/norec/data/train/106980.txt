Mord med Maggie
Regi: 
NIALL JOHNSON. 
Med: 
Rowan Atkinson, Kristin Scott-Thomas, Maggie Smith, Patrick Swayze. 
Britisk. 

Svart komedie - 11 år, frarådes under 11. 
Egnet ungdom/voksne. 

En hushjelp ordner opp i familien, om så med mord, i søt, sort komedie - en dempet eksponent for britisk galgenhumor. 
Denne films prydelige, eldre hushjelp må absolutt ikke undervurderes. 
Det bør heller ikke andre farer i denne småmørke, britiske komedie - en dempet eksponent for britisk galgenhumor. 
Som sådan velskapt og ytterst velspilt. 
Litt mer morbid, litt mindre utenomsnakk - og vi ville ha hygget oss prima i det solide, britiske toppsjikt. 

Maggie Smith er litt av et naturtalent som kombinert hønemor og morder, der hun av særlige grunner har satt seg fore å redde «sin» lille familie fra svik og oppløsning. 

Rowan Atkinson er svært langt fra Mr. Bean - derimot til å spise opp som distré prest, ute av stand til å oppdage at hans familie er i ferd med å gå i småbiter. 

Men det gjør heldigvis Maggie. 
Som ordner opp på den måten hun alltid har gjort - kort og konsist. 
På permanent basis. 

ELLEN MARGRETHE SAND 
