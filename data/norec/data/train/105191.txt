Tommy Fredvang - «Una furtiva lagrima» fra L’elisir d’amore (1832)
– Populæropera og fyllerøl. 
Alt fra Caruso og Pavarotti til Michael Bolton (ja han) har vært innom denne ganske så vanskelige klassikeren der sangeren drikker «kjærlighetseliksir» og tror han imponerer drømmedama. 
«Eliksiren» er dog billig bordeaux lurt på ham av en kvakksalver. 
Hans opplevelse av hennes økte interesse er bare overstadig promille. 
Innovervendte ølbriller, om du vil. 
Trivelige Tommy fra Stavanger høres mer ut som han prøver seg på musikal enn Opera. 
De høye tonene vil ikke helt være med på reisen. 
Resultatet er så halvskeivt og småsnøvlete at man i det minste tror han er bedugget. 
Men det var muligens en ikke-intendert bonus. 
