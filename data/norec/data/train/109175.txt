Plateanmeldelse:Billie Joe + Norah - «Foreverly» 

Grin day. 

ALBUM: 
COUNTRY/FOLK Billie Joe + Norah «Foreverly» (Warner) 
Her går man og venter i 55 år på en mann/kvinne-duetthyllest til Don og Phil, The Everly Brothers, og så kommer det to på ett år (Bonnie «Prince» Billy og Dawn McCarthy var frempå tidligere i år). 

Billie Joe (Armstrong, fra Green Day) og Norah (Jones) går spesifikt til verks. 
«Foreverly» er brødrenes klassiske album «Songs Our Daddy Taught Us» (1958) i sin helhet, trofast mot originalene og/eller epoken. 
Ståbass, saloonpiano, tette harmonier. 

Det er skillingsviser, fulle av tragedier, slit og religiøs angst; «Frem fra glemselen» på amerikansk. 
Billie Joe etteraper tonen til Phil, men strever. 

Jones er sin generasjons fremste duettpartner. 
Fint - og ganske meningsløst. 

BESTE LÅT: 
«Lightning Express» 

MORTEN STÅLE NILSEN 
