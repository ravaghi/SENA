Candi Staton - «Who's Hurting Now?»
(Capitol / EMI) 

69 år neste måned, men synger bedre soul enn de fleste. 

Staton har fått en velfortjent renessanse som soulsanger de siste årene, etter å ha konsentrert seg om det hjemlige gospelmarkedet i tiårene før det. 

Det tre år gamle mesterverket «His Hands» videreforedles på «Who's Hurting Now?» - der Lambchops Mark Nevers i produsentstolen viser stor kjærlighet, respekt og innsikt i sørstatssoulens groovende, r&bybaserte-baserte vesen. 

Staton selv synger med en innlevelse og ektefølt stolthet som du helst må nettopp til de litt tilårskomne veteranene i faget for å finne. 

Du hører rett og slett etter når Moder Candi åpner munnen! 

ANBEFALTE KJØP: 
«Breaking Down Slow», «I Feel The Same», «Get Your Hands Dirty», «I Don't Want For Anything» og «The Light In Your Eyes». 
