I samme spor
En 11 år lang pause fra forrige hele album med originalmateriale har ikke ført til vesentlige endringer. 
Det forseggjorte omslaget og snakke-introen til "LUV XXX" gir håp om at noe er på gang, men Aerosmith faller kjapt tilbake i vant leie på album nummer 15. 
"Beautiful" er et svakt ekko av Boston-bandets største øyeblikk, da hip hop-gjengen Run-D.M.C. i 1986 tok for seg "Walk this way". 
Aerosmith forsøker igjen å blande rap og rock, men "Beautiful" blir for blek. 

Den påfølgende balladen "Tell me" er fæl. 
"What could have been love" er bedre, og på "Can't stop lovin' you" har Steven Tyler med seg countrypop-dame Carrie Underwood. 
Joe Perry er på sin side en bedre gitarist enn sanger og har med Johnny Depp på sitt vokalbidrag "Freedom fighter". 

Beste spor: 
"Legendary child". 
