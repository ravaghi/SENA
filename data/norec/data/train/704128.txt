Nå også som visekunstner
Åpningskuttet "Mighty mother" kunne vært skrevet av Tom Waits, "Far between the highlights" kunne vært Neil Young og "All in all" likner Will Oldham. 
Når sangene likevel klart og tydelig tilhører Tommy "Tokyo" Ottesen fra Fredrikstad, er det fordi han har sin egen, distinkte stemme. 
Uten backingbandet Starving for my Gravy er dette en visepreget plate, men med gjester som Øystein Greni, Jørn Christensen og cellisten Paulin Skoglund Voss. 

Helt nedstrippet er det med andre ord ikke. 
Tommy Tokyo er en ypperlig låtskriver med noe på hjertet, og i "Alberta" får Statoil passet påskrevet i forbindelse med oljesand-utvinningen i Canada. 
Et album satt sammen av 14 flotte sanger. 

Beste spor: 
"Mighty mother", "Nothing to say", "Ida", "Alberta", "King Neptune", "All in all". 
