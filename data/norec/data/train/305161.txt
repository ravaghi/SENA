«Bra at de ikke vant norske Melodi Grand Prix»
Alvorets time er kommet for Keep 
Of Kalessin etter MGP-flørten. 

|||ALBUM: 
Det ligger noen interessante postmodernistiske mekanismer bak det faktum at Keep of Kalessin kom seg gjennom Melodi Grand Prix-eventyret uten å tape særlig respekt eller kredibilitet. 

Snarere fikk de, som ekstreme outsidere, fylt på av begge deler. 

OmdømmerisikoÅ kommersialisere, folkeliggjøre og ufarliggjøre en så ideologisk sett grunnleggende mainstreamopposisjonell sjanger som black metal burde være forbundet med relativt stor omdømmerisiko. 

Kanskje var det ikke bare bra, men også riktig at trønderne ikke gikk helt til topps i MGP, all den tid de har et alvor i prosjektet sitt som ikke er forenelig med tegneserie-/freakshow-faktoren som kreves av de mer ekstreme MGP-bidragene. 

Egen hybridSå hvor gjenfinner vi Keep of Kalessin etter tre minutter i beste sendetid? 

Gruppa har langt på vei snekret sammen en egen metalhybrid av drager og sverd, symfonisk black metal, thrash og vesentlige dryss av power metal og mykere tungrockreferanser. 

De pøser på med forførende melodilinjer, men har samtidig strammet skruene i presisjonsriff og hyperaktiv tromming. 

Gyllen middelveiDen gyldne middelveien finner vi på «The Awakening» og «The Divine Land», som fosser fram på widescreenmelodier, store korarrangementer og halsbrekkende riffing. 

Å strigle produksjonen såpass har nok sin pris i metalmenighetens innerste gemakker. 

De mister ofte tråden i overdrevne flinkispartier, men den episke sistelåten er stor: 

Maiden-episk forsøk14 minutter lange «Reptilian Majesty» er deres svar på Iron Maidens «Rime of the Ancient Mariner», en halsbrekkende og stormannsgal odyssé gjennom både intense og rolige partier, som for å motprogrammere mot poplåten «The Dragontower» en gang for alle. 

Uten at de egentlig hadde trengt å gjøre det. 
