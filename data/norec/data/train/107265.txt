Paul McCartney:«Chaos and Creation in The Backyard» 

(Parlaphone/EMI) 

Soloplate nr. 20 fra sir Paul. 

Sir Paul McCartneys nye plate er svært ordinær, og kommer langt ned på listen over album signert den gamle Beatle. 

Det låter typisk McCartney fra første til siste spor, men platen har ikke sangen som fester seg og som du føler du må høre igjen og igjen. 

«Chaos and Creation...» er en neddempet produksjon, inneholder jevnt gode popmelodier og godt håndverk gjennom alle tretten sangene, samt et «hemmelig» ekstraspor. 
Sir Paul spiller selv de aller fleste instrumentene denne gangen. 

«English Tea», balladen «Jenny Wren» og den Beatles-aktige «Promise To You Girl» er sanger der han er i nærheten av å vise hvilken glimrende låtskriver han egentlig er. 

Sir Paul-fansen vil sikkert trykke denne til brystet, men neppe noen nye... 
