Peter Jöback & Sissel Kyrkjebø:«Gå inte förbi» (single) 

(Columbia/Sony) 

Duoen Peter Jöback og Sissel Kyrkjebø kommer nok til å smelte mange hjerter. 

Dette er en svensk versjon av den tradisjoenelle irske salmen «Be Thou My Vision» som blant andre Van Morrison har sunget inn på «Hymns to the Silence». 
Stemmene til Sissel og Peter står meget godt til hverandre. 
Det er en vakker, elegant sang som passer i en førjulstid. 
Sangen kommer også som nytt spor på Peters juleplate «Jag kommer hem igen till jul». 

«Gå inte förbi» er en glimrende ballade i all sin enkelhet der de to får vist en del av sin stemmeprakt. 
Det er heller ikke noen ulempe med sangen at du går rundt og nynner på den. 
