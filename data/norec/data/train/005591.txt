Vanedyr
Eplekjekke linjer over dansende bass, noen? 

"Oioioi, tjommi gikk i bakken!". 
Du har vel hørt denne linjen på kontoret, blant venner eller rett og slett når noen - eller noe - henholdsvis tryner eller faller ned. 
Siden "Gikk i bakken" traff internettet for over halvannet år siden har sporet, som resulterte i prisen Årets Urørt, befestet seg som en nyklassiker innen norsk rap. 

Beaten til "Gikk i bakken" er knallhard og refrenget er ti av ti mulige. 
Rett og slett en perle av en raplåt som passer like godt til fysisk fostring som å sitte på bussen mens du forbereder deg til dagens gjøremål. 
Dårlig Vane er gode på akkurat det der. 
Karrieren har ikke tatt rekordfart siden Årets Urørt-seieren i mars, men gruppen leverer drypp av slappere og bangers om hverandre - til glede for fansen. 

"Vetsje bedre" føyer seg i rekken av lignende materiale i katalogen til Dårlig Vane: 
Eplekjekk stemning over en kontemporær hiphop-produksjon som lukter inspirasjon hentet fra Beethoven, beklager, Zaytoven, en av Atlantas aller råeste låtlagere. 

❤️ Elsker ❤️ 

"Vetsje bedre" er vant stoff fra Dårlig Vane-leiren. 
"Minimal" produksjon hvor xylofon-klimpring med et breialt refreng - og breiale vers - leder an ballet mens bassen danser i bakgrunnen. 
Fint, det. 

? 
Elsker ikke ? 

Singelen hadde stått sterkere som en del av en helhet, type en EP eller en fullengder. 
Når man hører på Dårlig Vanes låter, så ender "Vetsje bedre" som et muntert pitstopp blant gruppens strengere spor. 
Faktisk. 

Dårlig Vane fremfører "Gikk i bakken" på Urørt-finalen 2017: 

P3 Christine Live: 
Dårlig Vane "Bad and Boujee" (Migos-cover): 
