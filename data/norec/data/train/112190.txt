TV-anmeldelse «Godless»:Knallkul kruttrøyk 

«Godless» er noe så deilig som en western av den gamle skole: 
Brutal og grimete. 

«Godless» 

Amerikansk westernserie i 7 deler 

Hele er tilgjengelig på Netflix 

Med: Bl. a. Jeff Daniels, Michelle Dockery, Scoot McNairy, Jack O'Connell, Merritt Wever, Thomas Brodie-Sangster 

Netflix’ nye seriesatsing har Steven Soderbergh og «Minority Report»-manusforfatter Scott Frank bak roret. 
Og det er bra. 
Men det som stjeler blikket ditt, er et skuespillerlag av de sjeldne tegnet med filmisk finesse av fotograf Steven Meizler. 

Leste du: 
De 20 beste seriene i 2016 

Handlingen er lagt til Ville Vesten på slutten av 1800-tallet, der en relativt grusom fredløs driver med forkynning av sin egen versjon av religion, og sprenger tog, voldtar og lynsjer hele landsbyer på veien. 
Frank Griffin, spilt som en djevel i julenisseham av Jeff Daniels, er på jakt etter Roy Goode, en foreldreløs gutt han «tok til seg» og har ansett som sin sønn helt til Roy som voksen får nok av ran og drap og stikker av med Franks ransutbytte. 

Serien handler også om La Belle, en gruveby der så godt som samtlige arbeidsføre menn omkom i en ulykke, og kvinnene gjør sitt beste for å få hjulene til å gå rundt. 
Deres beste viser seg å være ganske så bra. 
Ikke minst Merritt Wever som den våpenføre Mary Agnes gjør i seg selv serien verdt å se. 
Men så har vi også «Downton Abbey»-adelsdamen Michelle Dockery som rister av seg hele aristokrat-bagasjen og leverer en stoisk og lavmælt western-enke hvis avdøde ektemann var indianer. 
Man kan se motgang i blikket hennes og besluttsomhet i hver minste kjevemuskel. 

Har du lest: 
Ingrid Bolsø Berdal: 
– Jeg har fått en nydelig kjæreste 

Hele anmeldelsen kunne vært viet til å ramse opp skuespillere og deres finstilte spill, men la oss bare fastslå at du bør oppleve det selv! 

Angivelig hadde Scott ideen om å lage «Godless» som en film, men Soderbergh skal ha overtalt ham til å bygge den ut til serie. 
Og hvordan den skulle kunne blitt en film er vanskelig å forestille seg når man ser stadig nye nyanser i persongalleri og handling skrelles av utover i de sjenerøst lange episodene på mellom 40 og 80 minutter. 

Leste du: 
«Downton Abbey»-stjernen knust etter forlovedens død 

Dette er ingen «fast food»-western. 
«Godless» bukter seg bedagelig bortover i støvet. 
Den er like mye følelse og stemning som «pang-pang», drap og galopp – men den er det også. 

Etter geniale, men «moderne», hybrid-westerns som «Westworld», er det deilig å se en serie som går helhjertet inn i sjangeren. 

VG+: 
Alt du trenger å vite om «Westworld» 

Anmeldelsen er basert på tre episoder. 
