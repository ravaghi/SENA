Sony SRS-BTV5
Denne er på størrelse med en klementin, men kommer i sort eller hvit silkematt utførelse. 

Høyttalerelementet peker oppover og lyden spres 360 grader ved hjelp av en diffusor. 

Det er to knapper for volumkontroll og under en luke sitter det USB ladekontakt og en minijack kontakt for tilkobling med ledning. 

På undersiden sitter en bryter som styrer strøm/Bluetooth-parring og NFC (Near Field Communcation). 
Det gjør at du kan berøre enheten med telefonen din (dersom den er NFC-kompatibel), og så opprettes forbindelsen uten at du trenger å gjøre noe mer. 
Dette fungerte utmerket da vi prøvde med en ny Sony Xperia-telefon. 

Lyden er ikke så verst balansert, men den svakeste i testen. 
Men den er behagelig hvis du reduserer den et par streker under full styrke. 
Bassen er bare noe mer enn en antydning. 

En fordel er imidlertid innebygd mikrofon slik at du også kan bruke denne som handsfree til telefonen. 
