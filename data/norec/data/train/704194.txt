Veien bukter seg hit og dit
Tromsø-bandet Violet Road har fått meg seg selveste Åge Aleksandersen på sangen "Last days in India", og du kommer sikkert til å høre sangen på radio. 
Violet Road består av fire brødre med etternavn Rundberg, pluss vokalisten Kjetil Homstad-Solberg. 
De er ute med album nummer tre og befinner seg i en løslig folkrock-sjanger. 
Variasjonen er stor underveis, og de kunne med fordel skrelt vekk eller strammet inn noen av de 14 kuttene. 
Det er ingen god ting at "Summer of Pete" minner om løssluppen latinopop, selv om låten ellers er bra. 

Det virker som de har hatt et ønske om å tilfredsstille flest mulig – og forskjellige – lyttere underveis. 
Det er materiale til minst tre ulike plater her. 

Beste spor: 
"Peter Every and his marching band", "Last days in India", "Sweden". 
