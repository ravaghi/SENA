Innhentet av fortiden
Level & Tysons debutplate konstaterer at vi her har med et norsk The Pixies å gjøre. 
Stopper vi der, er jo ingenting galt. 
For "Even faster still" har absolutt sine øyeblikk. 
Ser vi på datoen derimot, merker vi at 90-tallet er over og ferdig. 
Hvorfor er bandet så interessert i å skule så veldig tilbake? 
Et svar på det kan jo være at Pixies og Sonic Youth og gjengen gjorde – og gjør – mye bra, og at musikken derfor er verdt å ta opp igjen. 
Når det gjelder "Even faster still", så treffer ofte kombinasjonen av støygitarer, pipete vokalbruk og koring godt. 

Av og til bikker det til og med over i My Bloody Valentine-land, og det er jo kjekt! 
Men alt i alt makter ikke Level & Tyson å friste meg mer enn originalene. 
Hvorfor kan de ikke i det minste synge på norsk, for å skille seg litt ut? 

Beste spor: 
"No. 9", "Open doors". 
