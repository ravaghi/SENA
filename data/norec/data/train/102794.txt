Mary J. Blige, «My Life ... The Journey Continues (Act 1)»
Mary J. Blige, «My Life ... The Journey Continues (Act 1)» 

(Geffen / Universal) 

Overlesset diva. 

De siste Blige-albumene har vært fine overraskelser à la Aretha Franklin-platene fra første halvdel av syttitallet: 
Mindre ildfulle enn de fra den virkelige gullalderen, men sterke og fabelaktig (virkelig fabelaktig) godt sunget okkesom. 

Her søler hun det delvis til, på et album like kronglete som tittelen (får ikke du også kjipe Oprah-vibber når amerikanere snakker om livene sine som «en reise»?). 

Gjesteopptredene er tallrike, og ofte i veien. 
Mellompartiet druknes i seige ballader. 
Å late som at dette er en «oppfølger» til smertefulle «My Life» fra 1994 er i beste fall villedende markedsføring. 

BESTE LÅT: 
«25 / 8» MORTEN STÅLE NILSEN 
