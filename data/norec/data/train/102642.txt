Film:Fargerikt eventyr 

Det mangler ikke på farger og oppfinnsomhet i denne vesle fortellingen om en kreativ jente (av hunderasen) og hennes jakt etter noen mystiske månesteiner. 

Historien dreier seg rundt Lotte, datter av en oppfinner. 
En dag dukker det opp to små typer som åpenbart jakter på en hemmelighet som ved et tilfelle har havnet i Lottes del av verden. 

Etter hvert er det flere som involveres i et mysterium som handler om månesteiner og besøk fra verdensrommet. 

Det er flust av små oppfinnsomme poenger og detaljer i denne litt omstendelige beretningen. 
Men de noe haltende bruddstykkene gjør historien sprikende. 

Likevel har filmen kreative kvaliteter som byr på pussige overraskelser. 
Filmens fargepalett i seg selv er et frodig syn. 
