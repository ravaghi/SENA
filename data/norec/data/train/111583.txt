Ole Ivars - «Femten ferske»
(Tylden & Co./Bare Bra Musikk) 

Drevne tradisjonalister. 

Å beskylde Ole Ivars - som nå tilsynelatende har holdt på i nitti år, iallfall halvparten - for å pløye ny mark er en sterk overdrivelse. 
Dansebandveteranene er sterkt formelbasert, men denne formelen har de jo utprøvd med stort hell tidligere, så hvorfor endre en vinnerresept? 
Riktignok får vi et diskospor her (skrekk og gru...), men Ole Ivars er swingmestrene fremfor noen, alltid med et humoristisk og beundringsverdig uhøytidelig glimt i øyekroken. 

Tekstene er litt ujevne denne gangen - noen er direkte platte, selv til danseband å være, mens andre ganger lykkes Ole Ivars med både å sette enkle ord på alvoret og å finne nye treffende munnhell. 
Mange nok til at vi bare går og tar en øl, ikke sant? 

ANBEFALTE SPOR: 
«Bare går og tar en øl», «Ut på landevegen», «Nå er det opp til deg» 
