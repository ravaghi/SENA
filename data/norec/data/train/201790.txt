Packard Bell dot
Skjerm: 8,9" (1024 x 600) blank | 
Harddisk: 160 GB | 
Vekt: 1,26 kg | 
Batteri: 6c | 
Tilkoblinger: 2 x kortleser, 3 x USB | 
Ca pris: 3700 kr 

Dersom du setter Packard Bells dot og Acers Aspire One ved siden av hverandre vil du finne en rekke likhetstrekk - kanskje ikke så merkelig siden Acer-gruppen jo nå er eier av begge merkene. 

Men det betyr på ingen måte at det ikke er litt konkurranse mellom Acer og Packard Bell på visse markeder, og akkurat dette tilfellet har tatt innersvingen på den større stebroren. 

Et eller annet har i det minste hodene i Packard Bell gjort. 
Dot, som herligheten heter, kommer nemlig med 6-cellers batteri som standard og har ikke det samme problemet med viftestøy som vi har opplevd i to eksemplarer av Aspire One. 

Hva som derimot er nokså identisk med Aspire One er tastatur og pekeplate. 
Disse gjør en helt grei jobb så lenge du ikke har spesielt mye i mot å ha knappene plassert på sidene av pekeplata. 

Det større batteriet stikker riktignok ut bak, men når det betyr nærmere åtte timers kontinuerlig drift så er ikke det akkurat noe vi bryr oss om. 
Det er nærmere to timer mer enn en Aspire One med identisk batteri (ikke spør oss hvordan de har klart det) og Asus Eee PC 1000H. 
Og vekten kun en hekto over de fleste andre PC-ene i denne sammenligningen. 

Når det gjelder støy er ikke dot helt stillegående, men vi snakker om et jevnt sus som ikke er sjenerende. 

Maskinen kommer også med reisefutteral for å beskytte mot riper, og er du nettavhengig bør du merke deg at den også kommer i en dyrere versjon med innebygd mobilt internett (3G-kort). 

NB! 
Denne maskinen er på vei inn i de fleste butikkene i skrivende stund (15.1.2009), men skal være tilgjengelig hos blant andre SIBA, både med og uten binding til Telenor 3G-abonnement (da til redusert kjøpspris). 
