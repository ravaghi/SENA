De døde før den siste plata deres kom i butikkene
«Dark Night of the Soul» ble Mark Linkous og Vic Chesnutts svanesang. 

||| 
ALBUM: 
«Dark Night of the Soul» er et overskuddsprosjekt ført i pennen av Danger Mouse, den ene halvdelen av Gnarls Barkley og Broken Bells, og Sparklehorse-sjef Mark Linkous. 

På vokal har de med seg 
Et A-Lag Av Kredible Artister — som blant annet inkluderer Iggy Pop, James Mercer i The Shins, Frank Black i Pixies, Vic Chesnutt og kultregissøren David Lynch. 

Å høre på albumet får en ekstra dimensjon når man tenker på albumtittelens spirituelle betydning i sammenheng med at både Mark Linkous og Vic Chesnutt døde før albumet fikk sett nattens mørke. 

Dugnadsånden og det sjarmerende venstrehåndsarbeidet som gjennomsyrer denne mørketidsmiksteipen, på blant annet det spøkelsesaktige Lynch-tittelsporet «Dark Night of the Soul» og James Mercers tandre tolkning av «Insane Lullaby», etterlater «Dark Night of the Soul» som en fin svanesang for den bortgåtte musikerduoen. 
