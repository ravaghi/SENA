Hanson:«Underneath» 

(Cooking vinyl/S2) 

Den amerikanske trioen Hanson er blitt voksne, også musikalsk. 

Du husker kanskje de amerikanske brødrene Isaac, Taylor og Zac Hanson som i 1997 hadde en stor slager med «Mmmbop»? 

Nå har gutta fått noen år på baken, og musikken deres er mer rockete enn før. 
De har skrevet mesteparten selv, og har flere steder beholdt den flerstemte sangen de ble kjent for med «Mmmbop». 

Hanson er ikke nyskapende, men serverer helt grei amerikansk rock, som kanskje vil fenge fansen som også er blitt syv-åtte år eldre siden de hørte fra dem sist. 

«Underneath» er Hansons tredje album. 
Av de tretten sangene på plata er «Penny & Me», «Misery» og «Get up and go» deres beste sanger. 
Men de er milevis unna en slager som «Mmmbop». 
