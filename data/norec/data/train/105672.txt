M.I.A. - «Maya»
Uten tidligere pop-sensibilitet. 

Britisk-tamilske M.I.A. er definitivt fremdeles en rytmisk og elektronisk eklektiker, men på hennes tredje plate er det forsvinnende få pop-hooks. 
I stedet er hennes tidvis revolusjonære tekster nær drukningsdøden i monotont soniske produksjonstriks. 

Subtil er hun knapt, men krigs- og terrorvisene «Born Free» (basert på Suicides «Ghost Rider») og «I Love A Lot» (eller synger hun «I Love Allah?) avslører både en brennende vilje til å være en sosial endringsfaktor og hvorfor hun fremdeles mottar drapstrusler fra ekstremister. 

Det er den M.I.A. som falt opp i world music-gryta som barn som savnes denne gangen. 
Kanskje kommer den fyrverkeri-utgaven til Øya i august? 

BESTE LÅT: 
«Born Free» 
