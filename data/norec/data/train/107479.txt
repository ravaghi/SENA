Teenage Fanclub:«Man-Made» 

(PeMa / Bonnier Amigo) 

Bare skygger av seg selv. 

Det er vondt når gamle helter falmer så sterkt som Teenage Fanclub har gjort etter den åtte år gamle trendsettende klassikeren «Songs From Northern Britain». 
På «Man-Made» er det nesten ingenting tilbake - bleke låter i innholdsløse, likelydende arrangementer, gitarene er temmet, og vokalen er så gjennomgående slapp at gutta selv umulig kan ha hatt tro på sitt eget prosjekt denne gangen. 
Selve den melodiske kloen synes helt borte. 
Uttrykket er pent, pyntelig og preget av at Teenage Fanclub heretter er å regne som «has beens». 
Synd, men sant. 
