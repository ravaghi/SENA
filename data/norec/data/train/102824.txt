Test av Opel Astra:Opels bestemann 

Går du for en Opel Astra stasjonsvogn får du en meget kjøreglad tysker med interiørkvalitet helt i toppsjiktet for klassen. 

Det er ikke noe stor overraskelse at Opel kjører meget godt. 
Det gjør nemlig også storebroren Insignia. 
Det som gjør Astra som stasjonsvognvariant til en av klassens kanskje aller beste kjøp for øyeblikket, er at det oppleves som en fullendt bil. 

I kombivarianten av Astra er det sikten, spesielt bakover og til siden, som gjorde at en ellers meget bra bil, faller noe igjennom. 
For Insignia som stasjonsvogn var det plassen i bagasjerommet som gjorde at den ble forbikjørt av mange av konkurrentene. 

Med Astra stasjonsvogn sitter vi igjen med veldig få minuser. 
Den opplevde interiørkvaliteten er faktisk i våre øyne bedre enn hos alle konkurrentene. 
Sittekomforten er også meget god. 

Plassen i baksete og bagasje er også absolutt på høyde med de beste. 

Motoren VG prøvekjørte, en 1,3 liters diesel med 95 hestekrefter, er god men noe slappere enn både Golf-varianten og Focus-utgaven. 

Førermiljø: 
Best på kvalitet i førermiljøet, litt dårligere standardseter. 

Kjøreegenskaper: 
Helt i toppklassen. 
1,3 literen er litt slappere enn de beste. 

Familiemiljø: 
Absolutt godkjent 

Miljø: 
Har lavest oppgitt forbruk blant de testede bilene. 

Sikkerhet: 
Toppscore i EuroNCAP. 

Å eie: 
Opel har under gjennomsnittet fornøyde eiere ifølge NAFs AutoIndex. 
Anslått verdifall etter tre år på denne varianten er litt dårligere enn Golfen, men bedre enn Peugeot 308. 

Å kjøpe: 
Står ikke tilbake for noen konkurrenter med sammenlignbart utstyrsnivå. 

Design: 
Pen utvendig og pen inni. 
Gjennomsnittlig poengscore: 5,38 
