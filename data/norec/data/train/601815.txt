Tung humor
Fem år har gått siden sist Black Debbath kom med sine politiske uttalelser akkompagnert av vreng-gitarer og tunge rytmer. 
Nå er de tilbake. 

Fem år har gått siden sist Black Debbath kom med sine politiske uttalelser akkompagnert av vreng-gitarer og tunge rytmer. 
Nå er de tilbake med nye temaer klare for debatt. 
På sakslisten finner vi blant annet datalagringsdirektivet, norsk utenrikstjeneste, hygiene, sytende mennesker og den planlagte skulpturparken til Christian Ringnes – omtalt som runkestien. 
Men man må nok ta denne dagsordenen med en liten dose humor. 
Når det gjelder musikken, finner vi mange godbiter i form av fengende og tunge riff som trekker linjer til navnebror Black Sabbath. 
Råskapen til bandet skinner fortsatt gjennom, men den noe tunge teksten kommer ofte i veien for at musikken flyter som den vil. 
Melodiene blir derfor ofte tungvinte og kronglete. 
Dette er absolutt ikke ment som bakgrunnsmusikk, men et album som vil glede fansen og de som liker musikk med en god tekst og en dose humor. 
