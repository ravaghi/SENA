Thinkerbell:«2» 

(Nordic Records) 

Nydelig, bare nydelig. 

Tolv år etter debuten er Norges Cowboy Junkies tilbake med nye låtperler, like blå og inderlig lavmælte som før. 

Melankolsk sårhet blir knapt vakrere enn når Vibeke Saugestad og Jørn Christensen går sammen - egentlig burde de ha inngått permanent musikalsk ekteskap! 

Spesielt Saugestad har ikke alltid vært like heldig med prosjektene hun har vært involvert i, men i Thinkerbell slår hun ut i full blomst, ikke minst stemmemessig. 

Her brukes den på en helt særegen og insisterende måte som gjør at Vibeke Saugestad nok en gang avslører seg som en av landets fineste stemmer. 

Du gjør deg selv en stor tjeneste dersom du låner ett - eller aller helst begge - ørene til denne. 

BESTE LÅT: 
«Untie Me Now» 
