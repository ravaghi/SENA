Joss Stone:«Mind, Body & Soul» 

(Curve/ EMI) 

Joss Stone har selv vært med og skrevet elleve av de fjorten sangene på «Mind, Body & Soul». 

På en imponerende måte fortsetter 17 år gamle Stone med sin soulmusikk, men denne gang med låter som ikke er like nyskapende og spennende som på debuten. 
Soulplata fungerer absolutt og vil sørge for nye solide listeplasseringer verden over. 

«Mind, Body & Soul» er et godt album, som først og fremst viser at Stone også har stort talent som låtskriver. 

«You had me», «Security» og «Young at heart» er Joss Stone på sitt beste, og vil glede gamle og nye soul-fans. 
