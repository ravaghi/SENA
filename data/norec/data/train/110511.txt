Søppel
OK, så er han bare produsent her. 
Denne smørja, skrevet og regissert av B-filmveteranen Bishop, er likevel indikativ på hvilken katastrofal vending Quentin Tarantinos karriere har tatt. 
Mannen som forandret filmspråket på 1990-tallet «presenterer» nå «Hell Ride», liksom en «hyllest» til 1960-tallets motorsykkelfilmer. 
En rystende infantil guttungefantasi er det, komplett med silikonpupper, Dennis Hopper som godfjottede bestefar, den dårligste peyotetrippsekvensen jeg noensinne har sett og to av filmverdenens dummeste menn - Madsen og Jones. 
DVD-en er dessuten dårlig oversatt. 

MORTEN STÅLE NILSEN 
