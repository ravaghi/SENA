Snoop Dogg, «Doggumentary»
Snoop Dogg, «Doggumentary» 

(EMI) Aldri dårlig, bare likegyldig. 
Snoop Dogg har mast om seg selv, homies in da hood, marihuana og damer, damer og atter damer i snart tyve år. 
Og gjør det ennå, dessverre gjennom hele 21 låter denne gangen, inkludert en lystig pot-blues i duett med Willie Nelson. 

Opprinnelig skulle dette være en oppfølger til debuten «Doggystyle» (1993), men den vokste til slutt til noe mer, mye mer. 
Gjestelisten er særs omfangsrik og gangsta-Dogg kan sin g-funk, men er best denne gangen når stilen nærmer seg mer klassisk r&b. 
«Doggumentary» er så duvende behagelig at det nesten er irriterende i lengden. 

Men den mangler dessverre en hit à la fjorårets Katy Perry-samarbeid fra Max Martins hender, «California Gurls». 

BESTE LÅT: 
«Wonder What It Do» STEIN ØSTBØ 
