Uimotståelig
Artisten som sang «Crazy» som en av to i Gnarls Barkley for noen år siden, slår her til med et soloalbum som det ikke er lett å fornekte om du liker fengende og smektende soulpop. 
Amerikanske Ce 
Lo Green har en fyldig og sterk stemme, og i disse lette og lekre arrangementene låter det bra uansett hva han prøver seg på. 

Ce Lo Green har en hit akkurat nå med låten «F**k you». 
Den er lagt til som et bonusspor. 
Tidligere på albumet heter den «Forget you». 
Men her er låter som er enda bedre. 
Hør bare de 60-tallsinspirerte «It's ok» og «Satisfied». 
Fengende og uimotståelig. 
Men lydbildet er ikke bare preget av retro og soul av den gammeldagse skolen. 
Her er effekter og arrangementer som hører hjemme i 2010, men det er likevel kult når 80-tallsmannen Philip Bailey er vokalgjest på «Fool for you». 

Dette er sterkt fra begynnelse til slutt med rikelig med spenstig drama med en herlig serie med sterke låter. 
