Tysker hos Beck
Det storarta ved denne Beck-episoden er tyskeren. 

Dieter Pfaff kommer innom og ser ut som en blanding av en jovial «bod vid langsväg»-saksesliber og nevrotisk Dürrenmatt-detektiv, han er kunstinteressert etterforsker og han får Peter Haber til å konversere på tysk, som er en veldig behagelig avveksling fra den litt sutrete svensk-en. 

Kunstagent blir drept og anrettet som et Chagall-maleri, så den forpinte svenske politimannen må finne ut av kunsthandlernes mafia-virksomhet. 
Pfaff gir filmen både stemning og klasse. 
Dessuten har han spilt kommissær Sperling i en tysk krimserie fra 1996 til nå, så det finnes en liten inne-spøk baki der. 
