Ikke optimalt
Paul Hansen sang «O Sole Mio» av Eduardo Di Capua (melodi) og Giovanni Capurro (tekst). 
For Mona B. Riise ble det litt voldsomt. 

– 
Dette var en opplevelse. 
Men det blir litt voldsomt, og jeg skulle ønske Solveig kunne holdt deg i ørene, sa Riise. 
Heller ikke Østbø var solgt. 

Paul Hansen – O Sole Mio 

– 
Ikke en ren operasang dette, og Paul – med sin bakgrunn – klarer å holde den unna Elvis-versjonen (It’s Now Or Never). 
Helt Caruso er det dog ikke. 
Paul imponerte i et litt ubehagelig hiphop-terreng sist, og opera ligger nok heller ikke strupen hans nærmest. 
Men du verden; han og Jørn Hoel gir mennesker med medfødt heshet en stemme! 
Temmelig innstudert og konsentrert om å bruke andre vokalregistre enn de han er kjent for, men innsatsen hans fortjener både første ekstravakt som gondolier i Venezia og en plass i neste ukes Stjernekamp. 
