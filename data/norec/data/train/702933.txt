For fattig
«Stormbreaker» kunne blitt fantasirikt og fjongt fjortisfjas, men framstår i stedet som en påminnelse om fattigdommens forferdelighet. 
Den første James Bond-filmen virket både teknisk avansert og påkosta i forhold til dette visuelt triste vaset Fattigfilmer kan av og til reddes av skuespillerne. 
Alex Pettyfer har et fikst Peik-tryne i rollen som Alex Rider, men spille film kan han ikke. 
De andre figurene er enten feilplasserte eller ubrukte: 
Alicia Silverstone flytter på Fretex-berømmelsen sin og utretter lite annet enn opptreden, det samme gjelder Missi Pyle, Stephen Fry, Bill Nighy. 
Mickey Rourkes allerede ødelagte ansikt er tivolisminka som om han var en sukkerbrus-hypa barneTV-vert på brunfjesdagen. 
Ewan McGregor er så kortvarig at du tilbringer resten av filmen med å vente på at han skal komme tilbake.. 
Han dør like kvikt som Steven Seagal i «Executive decision». 

Filmen fra ungdomsbokserien om barneagenten Alex Rider er mest ulekker. 
Rourkes sci-fi-slott i IT-marken er visuelt og technisk mindre imponerende enn Tine-anlegget på Grannes. 
Noen av action-scenene er nesten gode, men det meste som skjer, holder samme nivå som ettermiddags-TV for ungdom. 

Rourke spiller pc-gründer som vil hevne seg på verden og statsministeren med virus. 
Jaja. 
