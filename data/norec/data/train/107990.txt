Hanne Boel:«Abaco» 

(Warner) 

Danske Hanne Boel med sin beste plate siden «Misty Paradise» fra 1994. 

Hanne Boel har tydelig hatt godt av oppholdet på Abaco på Bahamas: 
Her har hun spilt inn mesteparten av sin nye, vakre plate, som Poul Bruun har produsert. 
På «Abaco» har Hanne Boel selv ansvaret for halvparten av sangene, mens hun i tillegg har laget sine egne versjoner av sanger til blant andre J.J. Cale og Tony Joe White. 

Danmarks Tina Turner kan dette med soulpop. 
På «Abaco» rendyrker hun dette og serverer den ene smektende melodien etter den andre, sanger med innlevelse og driv som lyser opp i høstmørket. 
Det er ti år siden Hanne Boel har levert et så gjennomarbeidet og godt album. 
Lån øret til sanger som «While You Were Out», «Mind and Spirit» og ikke minst «Cajun Moon», og du får møte en artist i storform. 
