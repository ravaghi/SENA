Hørt det før
Jørn Lande er en veldig bra vokalist og alle kjenner han igjen fra blant annet fotballandslagets sang «Alt for Norge». 
Denne gangen skal han tydeligvis bringe heavyrock til landet med sitt soloprosjekt; Jorn. 
Dette gjør han med mengder av vrengt gitar, shreddesoloer, tunge riff og en sound i stemmen som passer perfekt inn i sjangeren. 

Derimot er sangene jevnt over svake. 
Etter utallige gjennomhøringer av albumet er det fortsatt ingen som sitter igjen på hjernen. 
Jorn har en del gode ideer og riff gjennom albumet, men resultatet blir til standard heavyrocklåter som vi har hørt så mange ganger før. 
Det hjelper heller ikke at låten «Black Morning» er en av tidenes mest klisjéfylte powerballader, med gitarwailing og damekor i bakgrunnen. 
