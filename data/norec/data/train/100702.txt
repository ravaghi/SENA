Fødselsnerver
Regi: 
Judd Apatow. 
Nasjonalitet: 
Amerikansk. 
11 års aldersgrense. 

Harmløs lettvekter om babyulykke. 

MED: 
Katherine Heigl, Seth Rogen, Leslie Mann, Paul Rudd. 

HANDLER OM: 
Allison er en vakker karrierekvinne, Ben er en arbeidsløs, hasjrøykende slubbert. 
Etter en fuktig kveld på byen blir de med barn. 
Tross et dårlig utgangspunkt gir de både babyen og forholdet seg imellom en sjanse. 

DOM: 
Tematikken legger opp til et bredt spekter av følelser og hysteriske situasjoner - to av hovedingrediensene i en romantisk komedie. 

Men filmen spiller ikke ut konfliktpotensialet i stoffet, og kjører et trygt løp ved egentlig ikke å ta tak i temaene som tas opp. 

Filmen strever med å etablere empati på de riktige stedene, og føles tidvis ufokusert. 

Likevel har «Knocked Up» mange morsomme scener, og et par sjarmerende, om enn ikke fullendte karakterer. 

Den gjør i det minste et forsøk på å heve en belastet sjanger et lite hakk. 
