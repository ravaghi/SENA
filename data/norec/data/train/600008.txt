Kjedelig og klissete
Action/sci-fi 

USA 2014 

Regi: 
José Padilha 

Manus: James Vanderbilt, Joshua Zetumer, Nick Schenk 

Skuespillere: Gary Oldman, Joel Kinnaman, Michael Keaton, Samuel L. Jackson 

Aldersgrense: 
15 år 

Egnethet: 
Ungdom/voksen 

For en actionfilm med altfor mye føleri i forhold til action, vekker ”RoboCop” svært få følelser hos meg. 

Filmen, som er en såkalt ”remake” av filmen med samme navn fra 1987, er satt til Detroit i året 2028. 
Det multinasjonale selskapet OmniCorp er i fronten av robotteknologi, og har i årevis levert droner til operasjoner i utlandet. 

Nå vil de inn på det amerikanske markedet, men amerikanerne stoler ikke på maskiner med pistoler. 
Løsningen blir å putte en mann inni maskinen, og den jobben går til Joel Kinnaman (”Snabba Cash”-trilogien). 

Hovedproblemet med filmen er at den rett og slett ikke er interessant. 
Ingenting av det som vises er nyskapende, og den føyer seg inn i rekken av ur-patriotiske amerikanske filmer som slippes for tiden. 
Som actionfilm fungerer den også dårlig. 
Tre fjerdedeler av filmen brukes på masse følerier mellom Kinnaman og hans kone og sønn, og med mannen som forsøkte å drepe ham. 

Det er en klissete suppe, som aldri helt klarer å engasjerer meg emosjonelt, og den oppleves veldig langtrukken. 
De få actionscenene som er i filmen, mangler både futt og fart og ikke minst musikk. 
Til og med Gary Oldman klarer ikke å skinne i denne filmen. 
Tommel ned. 
