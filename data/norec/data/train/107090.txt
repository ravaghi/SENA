Marianne Juvik Sæbø:«Min tanke går til Betlehem» 

(Mudi) 

Juleplate der Vidar Eldholm Olsen er pianist, arrangør og produsent. 

Marianne Juvik Sæbøs første juleplate er et meget godt eksempel på at det enkle kan fungere bra. 
På «Min tanke går til Betlehem» synger hun en blanding av våre kjære julesanger og mindre kjente sanger. 
Blant sangene på platen er også to nye julesanger signert Eyvind Skeie, og Carola/Erik Hillestads «Himlen i min famn» på nynorsk. 
Dette er en nedstrippet juleplate der Sæbø stort sett blir akkompagnert av piano og cello. 
Hun har god og varm stemme. 
I duetten «O helga natt» synger Marianne Juvik Sæbø og Göran Fristorp duett. 
Sammen med tolkningen av «Det lyser i stille grender»,«Nå vandrer fra hver en verdenskrok» og «Himmelens hus er tomt i kveld» er dette platens beste spor. 

KURT BAKKEMOEN 
