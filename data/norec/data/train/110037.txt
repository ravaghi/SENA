Japandroids: «Celebration Rock»
(Polyvinyl/Tuba) 

Velkjente toner. 
Allerede? 

Å lage det vanskelige oppfølgeralbumet kan noen ganger løses veldig enkelt. 
Denne Vancouver-duoen gjør det så enkelt som å - mer eller mindre - lage debutplaten sin en gang til. 
Selv coveret er omtrent prikk likt. 

Men det er klart, det er begrenset hvor mye variasjon de to karene kan få til, White Stripes-etterapende som de er i sin vokal/gitar/trommer-besetning. 
Det heftige punkdrivet og den søtsyrlige melodiøsiteten deres har stadig endeløs gjeld til Hüsker Dü; at de nå utvider repertoaret med Replacements-referanser blir omtrent som å dryppe noen dråper mandarin i appelsinjuicen. 

Japandroids er fortsatt tøffe og herlige. 
Men uttrykket deres blir noe monotont, selv i løpet av de kun 35 minuttene albumet varer. 

BESTE LÅT: 
«Evil's Sway» 
