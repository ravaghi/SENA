7 Worlds Collide - «The Sun Came Out»
(Columbia/Sony Music) 

Langt fra fullt hus. 

Neil Finn har aldri helt klart å tangere låtskrivermagien han utviste i glansdagene med Crowded House i første halvdel av 90-tallet. 
Det har riktignok vært innslag av gammel storhet gjennom to soloalbum og et par duoplater med broren Tim. 
Men mest av alt virker New Zealands største låtskriver å hvile på laurbærene. 
Selv ikke Crowded House-comebacket i 2007 klarte å røre nevneverdig. 

Nå er Finn tilbake med stjernevennene sine i koalisjonsprosjektet 7 Worlds Collide, som ga ut en ganske forglemmelig liveplate i 2001. 
Denne gangen er det helt nye studioinnspilte låter signert Neil Finn selv samt storheter som Jeff Tweedy (Wilco), Johnny Marr (The Smiths), Ed O'Brien og Phil Selway (begge Radiohead) og KT Tunstall, for å nevne noen. 

Kvaliteten er således upåklagelig, og det finnes et par finfine låter her. 
Samtidig hviler det en slags metthet over det hele som gjør at man får mest lyst til å sette på en gammel Crowded House-klassiker. 

ANBEFALTE KJØP: 
«Little By Little», «Learn To Crawl», «What Could Have Been». 
