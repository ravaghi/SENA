«Party In The USA»
Jeg hadde nok helst sett at «Wrecking Ball» hadde avsluttet hele konserten - så sterk var den versjonen. 
Dessuten er dette avsluttende party-nummeret intet annet enn en anmassende blanding av tivoli og Disney, langt unna de festene Miley selv faktisk har lyst å gå på akkurat nå. 

Men slik har det vært gjennom hele konserten. 
Miley Cyrus vet ikke helt hva hvilket bein hun skal stå på. 
Hun har blitt en voksen kvinne, men flørter med denne generasjonens seksuelle og rusrelaterte symboler som om det var barneleker hun deltok i. 
Sjokkeffekten er der kun i starten, trolig bevisst fordi da er det fotografer til stede som kan videreformidle hennes image som nettopp voksen og utviklet personlighet. 

Samtidig er det unødvendig. 
Miley Cyrus - som også var langt mindre nervøs i Telenor Arena enn under Europapremieren tidligere i måneden - viste i sin Oslokonsert at hun er på god vei til å bli en fullblods entertainer som ikke trenger hjelp av virkemidler som hun har benyttet seg av det siste året. 
Derfor håper jeg hennes sjokkperiode er over, og at hun nå satser på den hun kan bli - en artist, ikke en sjokkeffekt. 
