Hoftevrikk med hensikt
Definitivt en film med hjerte på rett plass. 
Men ikke en klisjé mangler når den unge amerikanerinnen finner seg selv som egyptisk magedanserinne. 

HANDLER OM: 
Lola er postbud i New York, deler leilighet med en über-homo egypter, tar dansetimer om kvelden og drømmer om en rikere liv. 
Når så den egyptiske, grunnrike drømmeprinsen dukker opp, synes mulighetene vidåpne. 

«Prinsen» drar imidlertid hjem til Egypt. 
Lola drar etter, og lærer ett og annet om (den frie) kjærlighetens kår i New York i motsetning til Kairo. 
Men dansen - og en mystisk, utstøtt mesterdanserinne - kan kanskje by på muligheter... 

DOM: 
I sannhet en multikulturell dramakomedie, dette. 
Som utvikler seg fra nokså håpløse innledningsscener i New York til en film med voksende innsikt, fargerik følelsesdyrking og et par velfortjente spark til et samfunns organiserte dobbeltmoral overfor kvinner og personlig frihet. 

Den sunt sentimentale publikummer vil derfor få en gledesstund. 
Den mer analyserende vil nok gremmes i ikke ubetydelig grad over klisjeene og stereotypiene. 
Samt at den orientalske dansken nok ikke riktig er god nok - selv fremført av en amerikanerinne. 
