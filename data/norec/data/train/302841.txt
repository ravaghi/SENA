Det forplikter å være født i «nabolaget» til Woody Guthrie
Og 
- John Fullbright (26) låter som en ekte okie! 

ALBUM: 
John Fullbright (26) er født i Bearden, Oklahoma, nabobyen til Okemah - 74 år etter at byens store sønn, Woody Guthrie, så dagens lys der - og etterhvert skrev musikkhistorie. 

Fullbright debuterte live på The Woody Guthrie Folk Festival. 

Bob Dylan Det er ikke sikkert han vil bli husket like godt som folk-musikkens far, protestsangeren Guthrie, og heller ikke som hans største «disippel», Bob Dylan. 

Men - om det fins et snev av rettferdighet vil også Fullbrights navn ganske snart skinne i kraftig neonlys. 

Setter spor For Fullbright er en av disse unge som bare dukker opp og synger sanger som kan likne på andres, men som likevel har noe unikt som er vanskelig å definere. 

De er artister som setter tydelige spor til tross for få virkemidler - glimrende sangere og låtskrivere som Townes Van Zandt, John Prine, David Olney, Guy Clark, Steve Earle (og forsåvidt også sønnen Justin Townes Earle), Loudon Wainwright III, Todd Snider, Ryan Adams, Tom Odell, Jason Isbell... 

Særlig de to siste føles nært beslektet, kanskje særlig fordi Fullbright veksler mellom piano og gitar. 

Som alle disse artistene får han fram det store i det lille. 
Bergenfest så det tidlig, og presenterte ham for bergenserne i forrige måned. 

Grammy-nominert Fullbright debuterte med et livealbum i 2009. 
Hans første studioalbum, «From The Ground Up» (2012), ble Grammy-nominert. 
Det er ikke så mange som treffer så godt på første «ordentlige» forsøk. 

Jeg forstår nomineringa, men det er når han nå følger opp med «Songs», to år seinere, at han får vist hva som virkelig bor i ham. 

Albumet er mer nedstrippet. 
Her har vi en artist som opptrer på egne premisser. 
Sjangermesig balanserer han mellom country, folk og americana. 
Amerikansk musikk, altså. 

Nysgjerrig? 
Se og hør ham her, fra liveserien «Jam In The Van». 

Fullbright har modnet mye, og har allerede løftet seg ut av ung og lovende-kategorien. 
Han må regnes med! 

Stillferdige sanger 
De 12 sangene er alle solide skrivestykker. 
Med et par unntak er de stillferdige sanger, avlevert med en myk stemme som følges av enkelt piano- eller gitarakkompagement og av og til noen flere instrumenter. 

«Tell me, what's so bad about happy?» spør Fullbright på åpningssporet. 

Ingen ting, Fullbright. 
Ingen ting. 
