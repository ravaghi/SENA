Springskalle
Band of Skulls gjorde vorspielet til en helaften. 
Anmeldelse: 
Belle & Sebastian (4) Anmeldelse: The Middle East (3) 

Allerede etter et kvarter velger Band of Skulls å gjøre P3-hit'en «I Know What I Am» til dansing, jubel og spontan roping fra et overraskende stort publikum foran Baglerscenen. 
Og selv om låta er de snaue førti minuttenes høydepunkt for mange av de fremmøtte, viser Band of Skulls seg som et overraskende dynamisk band. 
Og ikke minst fastslår de en gang for alle at de fortjener mer enn å alltid nevnes i en bisetning ved siden av et Jack White-prosjekt. 
Band of Skulls er heldigvis mer enn nok et ålreit bluesrockband. 

Den sørgelig undervurderte skiva Baby Darling Doll Face Honey fra 2007 utgjør mesteparten av ettermiddagens setliste og særlig "Death by Diamonds and Pearls" og "Patterns" viser frem bandet som blodtighte og glimrende musikere, hver for seg så vel som sammen. 
Bandet bygger låtene opp og tar dem ned som den enkleste ting av verden, og unngår å gjøre seg selv trøttende ved å hele tiden vise seg fra sin mest dynamiske side. 
En hel konsert med seig, riffbasert bluesrock kan lett bli i overkant, men Southampton-trioen vet å gjøre det hele til en fest. 

Både Russell Marsden og Emma Richardson synger bedre live enn på skive, og selv om bandet ikke er det mest kommunikative (de snakker ikke høl i hodet på publikum), holder de på oppmerksomheten hele veien, rett og slett ved å være i overkant bra. 
Ser man bor fra et par hvileskjær (blant annet noe statiske "Fires") gjennomfører Band of Skulls norgesdebuten sin prikkfritt, og i det de går av til "Impossible" i en stadionrocker-versjon som kler bandet utmerket er det vanskelig å forstå hvorfor de blir avspist med den ukurante middagstid-på-torsdag-spoten. 

Noe sier meg at ting lett kunne tatt fyr dersom man hadde mot nok til å flytte bandet et par dager. 
Eller noen timer, i det minste. 

Anmeldelse: The Middle East, Slottsfjell: 
Vestenfor fest, østenfor trøst (3) 

Anmeldelse: 
Belle & Sebastian, Slottsfjell: 
Gamle sanger om igjen, takk (4) 

Anmeldelse: Zeromancer, Slottsfjell: 
Nulltoleranse (2) 

Anmeldelse: 
Scissor Sisters, Oslo Live: 
Søstrene fra helvete (1) 

Anmeldelse: 
Crystal Castles, Oslo Live: 
Ikke noe luftslott (5) 

Anmeldelse: 
A-Trak, Oslo Live: 
Jatakk til A-Trak (5) 
