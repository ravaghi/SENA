Nils Petter Molvær«Re-Vision»
FILMMUSIKK Sula/Emarcy/Univercal Music 

Musikk for film 

Filmmusikk har blitt kalt for «uhørt musikk», den er i bakgrunnen, fargelegger, bygger opp stemninger uten å ta over dialogen eller det visuelle. 
På «Re-Vision» gjenskaper Nils Petter Molvær musikk han tidligere har skrevet for film, blant annet Petter Næss' «Hoppet». 
Her skal musikken stå på egne ben. 
Likevel har musikken denne kvaliteten at den veksler mellom å være i bakgrunn og forgrunn. 
Den kan godt skli inn i bakgrunnen uten å bli dårligere av den grunn. 
Det veksler mellom langsomt utviklende linjer, rytmiske bevegelser, ubestemmelige etniske «stemmer», holdt sammen av Molværs elegiske trompettoner og dubinspirerte lydbilde. 

ANBEFALTE KJØP: 
«Leaps and Bonds» og «Arctic Dub». 

CARL PETTER OPSAHL 
