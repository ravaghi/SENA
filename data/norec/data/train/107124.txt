Eminem:«When I'm Gone» (single) 

(Universal) 

Sterkt og selvutleverende. 

«When I'm Gone» er en intens og personlig låt hvor Detroit-rapperen Eminem virkelig utleverer seg selv og sine demoner. 

Singlen er hentet fra Eminens første samlealbum «Curtain Call - The Hits». 

Rent musikalsk er ikke «When I'm Gone» spesielt oppsiktsvekkende med sine rullende og tilbakelente beats. 
Det er teksten til en selvransakende Eminem som får deg til å stoppe opp. 

Eminem har nemlig møtt seg selv i døra. 

Plutselig har rapperen innsett konsekvensen av sine valg og handlinger når det gjelder forholdet til datteren Hailie, og hvorfor han blant annet må bruke medikamenter for å sove. 

«What happens when karma turns right around and bites you, and everything you stand for turns on you, what happens when you become the main source of a pain?» rapper Eminem med desperasjon i røsten på en låt som vil rulle tungt på radio frem mot jul. 

ESPEN A. HANSEN 
