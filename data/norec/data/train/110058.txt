Marie Klåpbakken:«Framtida» 

(MTG) 

En nydelig debut. 

Det er slutt på tilværelsen som «hun på fele» i «Hver gang vi møtes» for Marie Forr Klåpbakken fra Vinstra. 
Her debuterer hun nemlig med en plate som er søt som markjordbær og inderlig som en varm hånd over hjertet. 
Poetisk, nær, melodisk og akustisk - som om Benedicte Narum var den nye vokalisten i Vamp. 

Så har da også sistnevntes Odin Staveland produsert «Framtida» og krydret produktet med like deler smektende pop og toner som avslører at Klåpbakken har sine røtter i folkemusikken, blant annet gjennom et par flotte instrumentaler. 
Maries fele er like sentral som stemmen hennes - begge utstråler en inviterende glød som gjør «Framtida» til en oppsiktsvekkende bra debut. 

BESTE LÅT: 
«Perspektiv» 
