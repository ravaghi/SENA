16.«Believe» 

Han hevder å ha skrevet denne sangen spesielt til «hver og en av oss». 
Den oppsummerer hans «message». 
(Bieber er kanadier, men sannelig også erkeamerikansk). 
Han setter seg bak et hvitt flygel og lirer av seg selvhjelpsklisjeer om håp og tro - som på ingen måte er noe verre enn de mange voksne mennesker, og svært mange voksne artister, befatter seg med. 
Gospeldrag i avslutningen. 
Det er «cheesy» - helt til du ser effekten det har på 29.000 totalt ukyniske beliebers. 
Da er det unektelig ganske fint. 
Synger bra gjør han også. 
Idet han synker ned i nok et «hull», denne gangen bak på scenen, drar han av seg jakken igjen. 
