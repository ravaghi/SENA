Eric Clapton «Me And Mr. Johnson»
(Reprise/Warner) 

Mr. 
Johnson i tittelen henviser selvfølgelig til Robert Johnson, blueshistoriens mest mytiske person og inspirator. 
De rundt tretti sangene Johnson rakk å spille inn før han ble drept med gift av en sjalu ektemann i 1938, har påvirket Clapton som musiker mer enn noe annet. 

Dessverre makter ikke Clapton å gi noe liv til Johnsons sanger. 
Selv om han er omgitt av et stjernelag som knapt kan forventes å gjøre noe galt i studio, er det fremdeles originalen som har den nødvendige nerven og mystikken som gjorde disse sangene udødelige i utgangspunktet. 
Skal du likevel utforske Eric Claptons basale blueshjerte, vil du få mye mer ut av ti år gamle «From The Cradle» - den er ypperlig, den! 
