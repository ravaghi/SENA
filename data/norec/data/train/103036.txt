ORBO & The Longshots:«Prairie Sun» 

(Blue Mood / Musikkoperatørene) 

Klassisk, amerikansk rock'n roll - fra Bergen. 

Ole Reinert Berg-Olsen (ORBO) og hans langskudd har Spellemann i blues, men glem nå det. 
«Prairie Sun» er en Tom Petty- og Bob Seger-influert syntese av klassisk amerikansk feelgood-rock - litt blues, litt country, litt gospel, litt New Orleans og mye rock'n roll. 
Tilbakeskuende, ja vel, men bunnsolid skrevet og fremført i fast kjærlighet til klassisk rock. 

Jevnheten er imponerende, selv om de store høydepunktene mangler. 
Likevel vinner platen mye på at Ine Tumyrs koring nå kommer bedre frem i lydbildet og skaper heldig harmoni med ORBO. 
Dette blir for øvrig også bandets første USA-utgivelse - skreddersydd, med andre ord. 

BESTE LÅT: 
«Night Don't Belong To Us (No More) 
