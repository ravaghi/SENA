D-Link DAP-1320 Wireless Range Extender N300
Har du trådløst som bare rekker nesten hele området? 
Her er en enkel løsning. 

Hvor god dekning man får med en trådløs ruter vil variere. 
Både ruteren selv, plasseringen og hindringer i rommene, samt påvirkning fra andre trådløse nett gjør det vanskelig å si på forhånd hvor god dekning man vil få. 

Noen ganger får man ikke tilstrekkelig dekning, da må man enten flytte den trådløse ruteren eller koble til en enhet som sørger for å utvide dekningsområdet. 

Dette kan gjøres på mange måter, med flere forskjellige typer enheter. 
Den beste er å strekke kabel og sette opp en ny trådløs sender. 
Det er også den dyreste og mest kompliserte. 
Den enkleste er å sette opp en "Extender", altså en enhet som utvider dekningsområdet. 

DAP-1320 Wireless Range Extender N300 

Denne vesle enheten fra D-Link er laget for å plasseres i ytterkant av dekningsområdet til et eksisterende trådløst nett. 
Her fanger det opp signalene og forsterker disse, og skaper dermed et større dekningsområde. 

En liten hake ved dette må man være klar over: 
Den kan ikke sende og motta samtidig, derfor blir båndbredden og i praksis overføringshastigheten redusert til halvparten. 
Men du får dekning. 

Selve enheten er på størrelse med en liten strømforsyning, og settes rett i stikkontakten. 
Den støtter 802.11n N300-standarden med to antenner/strømmer. 

Installasjon 

Det er ingen nettverkskontakter eller USB på enheten, så du må sette den opp trådløst. 
Vi gjorde det fra vår iPhone. 

Det første du gjør er å laste ned en gratis app fra D-Link til din mobil (den finnes også til Android). 
Du kan enten søke den opp i App-store, eller du kan skanne QR-koden som står i manualen og kommer rett til nedlasting. 

Når du har satt DAP-1320 i en stikkkontakt som er godt innenfor dekningsområdet til ditt trådløse nett, logger du deg på det trådløse nettet fra enheten i stedet, og taster inn passordet - det ligger i esken. 
Så starter du appen og velger det eksisterende trådløse nettet du vil utvide rekkevidden til. 
Du må også legge inn passordet hvis nettet er beskyttet. 

Her ser du noen skjermdumper av prosessen: 

Så gjør enheten en omstart, det er det hele. 
Nå kan du flytte DAP-1320 til utkanten av dekningsområdet og sjekke hvor mye større dekningsområdet har blitt. 

Ytelse 

Som vi nevnte innnledningsvis vil dekningen variere med mange faktorer. 
Vi testet både hjemme (utendørs) og inne på kontoret, og fikk dekningsområdet ble vesentlig utvidet begge steder. 

Dekningen hjemme rekker akkurat innenfor den innerste enden av garasjen, på den siden som ligger nærmest huset, en avstand på cirka seks meter fra husveggen. 
Hovedaksesspunktet står midt i huset, fem meter videre innover, og drøyt seks meter opp, under mønet. 
Utenfor forsiden av garasjen er det likevel ikke dekning. 

Med DAP-1320 plassert i stikkontakten på garasjeveggen nærmest huset fikk vi nå dekning også foran garasjen. 
Det betyr en utvidelse av dekningsområdet på 13-14 meter, med forskjellige hindringer som bil, vedstabler, vegger og så videre. 

På kontoret, hvor det er et stort, åpent område, fikk vi utvidet dekningsområdet med rundt 20 meter i fri sikt. 

Vi har tidligere testet to andre enheter som utvider dekningsområdet, fra produsenteneLinksys og Netgear. 

Konklusjon 

DAP-1320 er en meget enkel enhet å installere og sette opp. 
Trenger du noen meter større rekkevidde på det trådløse nettet er dette en enkel og rimelig løsning. 

D-Link DAP-1320 
