Slemt, fort og hardt
Man kan av og til lure på hvordan denne trioen får det til. 
For dette er full pinne og et hardkjør uten like fra begynnelse til slutt. 

Veldig mange av disse bandene som spiller trash metal er uinteressante fordi de bare pøser på uten nevneverdig fokus på melodiene og låtene. 
Med Nekromantheon er det derimot annerledes, og de havner på mange måter på samme nivå som Slayer og tidlig Sepultura. 
Vokalist og gitarist Arild Myren Torp gir jernet, og Sindre Solem på bass og Christian Holm får de harde og pulserende øvelsene til å høres ut som om dette er det siste de gjør før de dør. 
Slemt, fort og tøft. 

Full tenning, med andre ord. 
Innstendig, ærlig og hardtslående. 
"Rise, Vulcan Spectre" er deres andre fullengder. 
Og om Norge er for smått for dem, så er det helt sikkert gryende fans i andre land som tar imot dem med åpne armer og larmende hardcore-vræl. 
