Rita Engedalen:«Chapels And Bars» 

(Bluestown / Bare Bra Musikk) 

Moder blues, avdeling Norge. 

Tradisjon og modernitet står i høysetet når vår kvinnelige bluesmester gir ut sin hittil klart beste plate. 
Hun åpner overlegent, country blues style, i sin egen tittellåt, med en stemme råere enn noensinne, og hopper elegant over til «Lord I Feel Better» der Tuva Livsdatter Syvertsen (Valkyrien Allstars) gir tradbluesen et nasjonalt touch via hardingfela. 

Men bredden er stor, ikke minst er Engedalen svak for sin genres gospelrøtter. 
Variasjonen skyldes nok også kunnskap - musikkhistorisk kunnskap som Engedalen har misjonært for i årevis sammen med kollega Margit Bakken (også sterkt med her) under navnet «Damer i blues». 
Den anbefales varmt - denne platen også! 

BESTE LÅT: 
«Chapels And Bars» 
