Her er Vikings drakt for 2017-sesongen
Laget kommer kanskje til å slite i årets eliteserie, men Viking har i hvert fall en drakt som hører med i tetkampen. 

Drakten ble lansert i dag, og den er en evolusjon mer enn revolusjon i forhold til hvordan Diadora har laget Viking-draktene fra 2011 av. 

De vannmerkede V-ene er borte, mens halsen har blitt hvit. 
Det, sammen med de hvite stripene ned langs sidene, gjør at drakten får et klassisk og rent uttrykk, samtidig som det henspiller på draktene fra 70- og 80-tallet. 
Jeg liker det! 

Einar Grøttem i Viking kan for øvrig fortelle at den hvite andredrakten blir helt lik som førstedrakten, bare med motsatte farger. 
I tillegg kommer Altibox-logoen til å være på brystet, i stedet for Lyse. 

Nærmere seriestart kommer jeg tilbake med vurdering av alle draktene i eliteserien. 
Lanseringene til både Brann, Rosenborg og Viking lover bra! 

Hva synes du? 
Legg inn kommentar nederst på siden! 
