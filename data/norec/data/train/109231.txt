Plateanmeldelse:Maria Due - «Past Potential Future Lover» 

Queen Of Convenience. 

ALBUM: 
VISEPOP Maria Due «Past Potential Future Lover» (Musikkoperatørene) 

Selvsagt er det en forenkling å sammenligne Maria Due med Kings Of Convenience. 
Men den myke Gilberto-bossanovaen hennes har samme lindrende og tidløse bunn som gitarkompisene. 

Ikke minst Dues stemme, som fikk produsent HP Gundersen til å grine første gang han hørte den. 

Forståelig; sørlandsjentas François Hardy-hviskende vokal er så nært et parisisk cafébord at til og med den engelske aksenten er smilende autentisk. 

Hennes andre album er mykere og bare en anelse bittert, som en vellaget cortado. 

Låtene er mer dagens ferdigtraktede, men så nydelig lekkert og behagelig oppdresset at man innbiller seg at man forstår fransk. 

BESTE LÅT: 
«France Les Vacances» 
