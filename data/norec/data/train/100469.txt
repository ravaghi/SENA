Led Zeppelin:«How The West Was Won» 

Tre CD-er med nesten komisk autoritære opptak fra bandets adopterte «hjemland», California, i juni 1972. 
«How The West Was Won» er en nødvendig investering for fremskredne fans, da den til fulle beviser at Led Zeppelin var et improvisatorisk konsertensemble (både Page og Bonham gjør stadig uventede ting her) - og fordi den spiser «The Song Remains The Same» til frokost. 
Da denne kom i 2003, samtidig med den fabelaktige «DVD», kunne det ikke lenger være noen som helst slags tvil om at dette var et band som var vel så bra på scenen som i studioet. 

MORTEN STÅLE NILSEN 
