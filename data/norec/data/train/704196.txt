Når skurken heter Obama
Hank Williams jr, kobler Hitler og Obama, mener det offentlige er et overgrep og akter å ta tilbake landet. 
Politisk er han så uspiselig at bare amerikanere kan elske ham, men han er tross alt sønn av sin far. 
I "I'm gonna get drunk and play Hank Williams" casher han inn på opphavet for alt det er verd og har fått med seg Brad Paisley. 
Bush-tiden brakte politikken tilbake til sangtekstene, og det er vel rett og rimelig at ytre høyre får si sitt. 
De må ha noe å spille på Fox, også. 
Selvskrytet i "Old school" fungerer på sitt vis, og på anti-Obama-sangen "We don't apologize for America" har han fått med seg Merle Haggard. 
United Socialist State of America, freser Williams foraktelig i "Keep the change". 

63-åringen har et visst tak på outlaw-countryen, om enn sidrumpet. 

Beste spor: 
"Old school", "That ain't good". 
