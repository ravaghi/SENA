Tor & Bettan – «All Over the World»
– 60 år med Grand Prix-klisjeer samlet på under tre minutter; naivt rørende budskap, storslagne følelser og bombastiske løft i arrangementet. 
Det er bare slik to MGP-veteraner må ha under vesten når de har sagt ja til å delta nok en gang. 
Paret glitrer ikke akkurat i kleskoden, men stemmene faller sammen som fløyel og honning. 
Rutinen og engasjementet lyser fra begge to, men de balanserer hele veien på grensen til å bli «over the top». 
Du skal være grinete for ikke å falle for sjarmen til ringrevene, selv om låten høres ut som en spesialbestilt Eurovision-hyllest, men heller til 40-årsjubileet for tyve år siden… 
