Eminem:«Recovery» 

(Aftermath / Universal) 

Verdens mest deprimerte rapper. 

«Vitsene» og den triste kjendisdissingen høres ut som et symptom på Tourettes syndrom nå. 
Eminem vet dette selv. 
En låt som «Talkin' 2 Myself» er ingenting om ikke selvransakende, og diagnosen er hard. 
Likevel klarer han ikke å slutte. 
Bare stampe trassig på stedet hvil. 

Rapperen lider helt åpenbart av en depresjon i den absolutte verdensklassen. 
Men han evner ikke å gjøre denne bevegende eller en gang interessant for oss lyttere. 
Han bare tretter oss ut. 

Dr. 
Dre er blitt avløst av yngre krefter, men det er talende at bare Rihanna-duetten føles som om den har noe på radio å gjøre. 
Eminems fall må sies å være dramatisk. 
Kanskje til og med tragisk. 

BESTE LÅT: 
«Love The Way You Lie» 

MORTEN STÅLE NILSEN 
