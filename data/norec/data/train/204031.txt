MSR Elixir 3
Teltet er veldig lett å sette opp, og definitivt raskt til å være kuppeltelt. 
Du får også hjelp av gode instruksjoner som er innsydd i posen. 

Det eneste vi trekker litt for er litt knot med bunnduken, den faller stadig av under oppsettingen. 
I tillegg må innerteltet opp før ytterduken kan legges på. 

Det er rikelig med stramminger og justeringsmuligheter der det er mulig, likevel blir ytterduken på forteltet litt slarkete, men oppleves helt stram innvendig. 

Teltet har to små fortelt med utganger, de fungerer godt, men det er ikke plass til store sekker og utstyr. 

Sovedelen er overraskende stor, her er det plass til tre mennesker i full lengde, men snaut med plass til utstyr. 
I tillegg er høyden er noe lav. 
På plusssiden har teltet to utganger. 

Meget god lufting, men ingen mulighet for å stenge. 
Det finnes to lommer i sovedelen, men de er plassert noe høyt på veggen. 
Greit når du sitter, knotete når du ligger. 

Bunnduken er løs. 
Det gjør at teltet kan brukes på mange måter, kun bunnduk og yttertelt for eksempel om du trenger et lunchtelt når det regner. 
Duken er solid og god, og ellers er det skikkelig kvalitet på materialer og komponenter. 

Dette er et bra telt, og definitivt et godt kjøp. 
Bra kombinasjon av nye og velprøvde løsninger. 
God plass til tre, men snau plass i forteltene 
