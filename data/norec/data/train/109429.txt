Plateanmeldelse:Kristin Asbjørnsen - «I'll Meet You In The Morning» 

Asbjørnsen er god. 
Men ensporet. 

ALBUM: 
WORLD MUSIC Kristin Asbjørnsen «I'll Meet You In The Morning» (Universal) Grunntanken er fremdeles besnærende: 
Å basere seg på afroamerikanske spirituals og ved hjelp av uhyggelig dyktige musikere og en unikt tøyelig stemme gjøre disse til noe større enn seg selv. 
Asbjørnsen og bandets utfordring er at låter og arrangementer blir for identiske. 
Fraværet av Tord Gustavsens tangentfingre fra sist er også merkbart. 

Mest merkelig, siden det kun er hennes navn på omslaget, er at hovedpersonen selv ikke står morgenfriskt nok helt ut. 

Om enn så dugelig energisk, har Asbjørnsens prosjekt en tendens til å være opptatt av å fremstå som noe såpass usexy som, vel, et prosjekt. 

BESTE LÅT: 
«I Made My Wow To The Lord» 

TOR MARTIN BØE 
