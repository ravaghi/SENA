The Walkmen:«Lisbon» 

(Bella Union / Tuba) 
Kreativt gjennombrudd, knivskarpt produsert. 

Denne kvintetten er vel et av de få indiebandene fra New York som ikke har fått det mellomstore gjennombruddet de siste årene. 
Lang og iherdig innsats til tross. 
Men det virker som om tiden deres har kommet. 

«Lisbon» rocker helt sanseløst fett, aller mest på «Angela Surf City», der The Walkmen høres ut som et Faces for vår tid, bare mindre dritings enn Rod Stewart og kompisene pleide å være. 
Relativt ortodokst, med linjer til andre grundig ihjelhyllede inspirasjonskilder som Velvet Underground og Television. 
Men også med den mengden tenning og romantikk som gjør rock 'n' roll potent og relevant. 

Der bandet tidligere har vært litt grått, litt uhåndgripelig, er de i full fyr og flamme her. 
Faktisk er dette nøyaktig den platen Kings Of Leon burde ha laget nå. 

BESTE LÅT: 
«Angela Surf City» 
