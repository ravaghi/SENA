100 år siden første verdenskrig var over
Sanger fra en oppdiktet krigspoet. 

Mick Harvey & Christopher Richard Barker: 
"The fall and rise of Edgar Bourchier and the horrors of war" (Mute/Border) 

11. november 1918 var første verdenskrig over. 
To dager før 100-årsjubileet gir Mick Harvey og Christopher Richard Barker ut en plate med en soldats dikt fra krigen. 

Både soldaten og diktene er tankespinn, basert på en roman av Barker. 
Vi følger Edgar Bourchier fram til hans død på vestfronten i 1917, 24 år gammel. 

Tekstene er en ting, musikken en annen. 
Etter nesten 40 år i band med Nick Cave, fortsatte Harvey alene i 2010. 
Du skjønner hvorfor Cave var vokalisten, og denne platen hadde vært en annen med ham. 
Harvey holder seg likevel flytende ved hjelp av gjestevokalister. 

Vi får noe som ligner en Who-opera i "Poor poor surgeon Tim", noe som minner om en Pogues-ballade i "Pounding for peace" og noe som bringer tankene hen på Harveys tidlige fortid i "The expressions tell # 2". 

En god idé, men sangene beveger meg ikke. 
Jeg hverken gråter eller grøsser. 

Beste spor: 
"The poetic clown", "Softly spoken Bill". 
"Pounding for peace". 
