Stavanger-brødrene skaper fortsatt magi
Oliver og Svein Olav Kersbergen har nådd sitt femte album. 

Sleepyard: 
"Winter crickets" (Global Recording Artists) 

Selv om "Angels make perfect" likner en sommerlett poplåt, handler Sleepyard mer om stemning enn om vers og refreng. 
"(Always) In the back of my mind" er et mesterstykke i så måte, en påfallende enkel melodi som snor seg innom mye spennende i løpet av tre og et halvt minutt. 

Korte "Silent running" er stille nok, men støyen lurer under overflaten. 

Sleepyard stiller med kvinnelig vokal på noen av sangene, og Judy Dyble var i sin tid med på å starte britiske Fairport Convention. 
På "Blue barracuda" fletter lyden av flere århundrer gammel folkemusikk seg sammen med elektronikk. 

69-åringen er blant gjestene som også teller Katje Janisch, Gaute Storsve, Øyvind Berekvam, Lydia l. Ashton, Bo Chung, Knut Jonas Sellevold og Geoff Leigh, sistnevnte en gang med i Henry Cow. 
Mens Stavanger-brødrene 
Kersbergen har jobbet hjemme, har de andre sendt sine bidrag dit. 

Og jo da, de har fortsatt magien i behold. 

Best spor: 
"Winter crickets", "(Always) In the back of my mind", "Blue barracuda", "Angels make perfect". 
