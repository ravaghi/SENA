Nerdens hevn
Keitete guttebasser med ballespreng og null sjans på damene har vi vel egentlig sett mer enn nok av på film 2000-tallet. 

«Youth In Revolt» revolusjonerer ikke genren, men har et enormt fortrinn i Michael Cera - den fødte «geek» - som gjør at vi tilgir nok et bidrag. 

Med store troskyldige øyne, og lemmer ute av kontroll er han egentlig morsom helt uten å åpne munnen, men Cera klarer også å få en til tider overdrevent fiks dialog til å høres naturlig ut. 

Her spiller han også sitt eget alter ego (enda et velbrukt komiknep), en slesk «player» av en sosiopat han konstruerer for å komme i buksene på drømmedamen. 
«Youth In Revolt» er dum på en smart måte, topp eskapisme for en sløv forsommerkveld. 

ØYSTEIN DAVID JOHANSEN 
