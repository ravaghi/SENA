Hopalong Knut «Feilkalibrert tidsmaskin»
(Via Music) 

Ska-rock på trøndersk vis. 

Hopalong Knut fra Trondheim sysler med skarock og er dynamitt på scenen. 
På «Feilkalibrert tidsmaskin», deres tredje album, fremstår ikke det ni personer sterke bandet som like fyrige og potente. 

Hopalong Knut har ikke klart å overføre trykket og energien fra scenen til studio. 
At låtmaterialet i seg selv er nokså ujevnt, gjør ikke utgangspunktet lettere, for å si det slik. 

Det bør derfor presiseres at enkelte låter som «Bokhandlern din», «Brupyroman», «Hallo Jænki» og tittelkuttet svinger solid, mye takket være en feit og sviende blåserrekke. 

ESPEN A. HANSEN 
