«Store ord og mye selvhøytidelighet»
Johnsen & Nordberg etter dine sjelelige sår med syngende silikon. 

||| 
ALBUM: 
Å skrive poplåter er et hederlig fag. 

Nordmannen Vidar Johnsen og svensken Peter Nordberg er et vellykket par i bransjen, og kommer med sin tredje plate. 

Det går på rutine, en kvalitet for et hvilket som helst (låt)snekkerfirma. 

Til gjengjeld mangler prosjektet dristighet og ønske om å gjøre noe interessant ut av visepoptradisjonen, enten det er den svenske eller norske vi snakker om. 

Johnsen & Nordberg kommer hvis du er nedfor og tetter dine sjelelige sår med syngende silikon. 

Et akustisk lydbilde høvler seg vei bak tekster som med tilkjempet, humørløs optimisme handler om hjerte og tårer, blod og ild, engler, stjerner og ikke minst sol, et ord som i sangen «Se sol» gjentas så mange ganger at det lyder mer som desperasjon enn som den hyllest til livet det åpenbart er ment som. 

Store ord og mye (selv)høytidelighet. 

Og altfor mye patos. 
