Heia plasma!
Denne filmen er mest en gave til plasmaskjermen. 

For de som er så heldige at de bytta ut den gamle hyttesvarthvitten til mer enn 37 tommer medisinsk presis bildeskjerm, vil nyte synet av jagerfly mot blå himmel som om 17. mai plutselig dukket opp med 25 varmegrader og skyfritt Hjelmeland. 

Handlingen er ikke noe å få høydeskrekk av. 
To franske skuespillere som mest av alt minner om bordeauxsmurte froskefriterere, kommer i trøbbel med hovedmenneskenes Hovedkommando da de skyter ned et fransk renegatfly. 
Til slutt lar de seg overtale til å medvirke i årets Cannonball Race over Afrika. 

Det ble ikke brukt data-effekter i «Les chevaliers du ciel». 
All flyginga er flyging, og det merker du. 

Filmen er laga av «Taxi»-folk, men denne gang svikter de Harry-segmentet. 
Det er ikke ofte jeg savner Bud Spencer. 
