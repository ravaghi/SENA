Spillanmeldelse:Ninja Blaiden 

Det er ingen tvil om hvor Xbox 360-spillet «Ninja Blade» henter inspirasjon fra. 

Vi er i nær fremtid, hvor en parasitt forandrer DNA-strukturen til både mennesker og dyr. 
Resultatet er, ikke uventet, monstruøst. 

En egen militær styrke opprettes for å bekjempe de forskjellige utbruddene verden over, og spillet starter med det inntil da siste og største utbruddet - i Tokyo. 

Størrelsen må monstrene som skal bekjempes og deres spretne og supermenneskelige natur gjør det nødvendig å forme en egen elitestyrke bestående av ninjaer. 
Og det er her du kommer inn i bildet. 

Sammenligningen med «Ninja Gaiden»-spillene er uunngåelig. 
De to spillene er såpass like hverandre i tone og spillbarhet at dette nesten kunne ha vært «Ninja Gaiden 3». 

Men der «Ninja Gaiden» i stor grad dyrker ninjakulturen også i tematikk og den overbyggende historien, låner «Ninja Gaiden» friskt fra både «God of War», «Resident Evil» og «Lost Planet» i sin mer moderne fremtoning. 

Du får en kjerne bestående av avansert slåssing med forskjellige typer våpen, hvert til sitt bruk, iblandet plattformelementer, utforsking og gigantiske bosskamper. 

Historien er pinlig svak, men i et spill som dette kommer den i andre rekke. 
Utviklerne pælmer deg rett ut i episke kampscener og den ene storslagne sekvensen avløser den andre. 

Det er allikevel vanskelig å bli overbegeistret, det fresende tempoet til tross. 
En noe høy vanskelighetsgrad og skarp konkurranse må ta skylden for det. 

Men «Ninja Blade» tilbyr uansett akkurat det man kunne håpe på: en solid, heidundrende og tøff actionfest. 

PS: 
I salg fra fredag 3. april. 
