En selvsikker kraft
Ylva går fremdeles på videregående, men bærer allerede stemmen og formidlingsevnen til en erfaren popstjerne. 

Med sin svært kraftfulle og modne stemme imponerte 17-årige Ylva J. Olaisen enormt da hun deltok i den nasjonale talentkonkurransen The Stream i fjor. 
Det var en cover av Adeles "Hometown Glory" som sikret det unge stjerneskuddet en plass videre til å begynne med, en plass som senere skulle resultere i andreplass i hele konkurransen samt signert kontrakt med Universal Music. 

2017 har dermed vært et stort år for sørlendingen som har sluppet en selvtitulert EP tidlig på året etter en rekke pop perler som "Get With Me" og "Hear You Sing", sistnevnte med over en million avspillinger. 
Låtene kjennetegnes av en dyp, mektig vokal som formidler følelsesladet tekst over tung bass og enkle rytmer. 
Det siste vi har hørt av sangerinnen er likevel en svært sårbar og nedstrippa versjon av "Urettferdig", opprinnelig av Hkeem og Unge Ferrari, etter å ha gjestet P3 Christine tidligere i høst. 

❤️ Elsker ❤️ 

"This Ain't Love" er en leken, men samtidig mørk og seig poplåt som henter tydelig inspirasjon fra r&b, reggae og soul. 
Ylvas karakteristiske, kraftige stemme imponerer fremdeles og hennes selvsikre fremførelse oppleves forfriskende. 
Den livlige melodien, tunge bassen og slepende sounden fungerer godt og skiller seg ut fra hennes tidligere mer ballade-pregede låter. 

? 
Elsker ikke ? 

Til tross for et fengende refreng, kan låta etter noen runder oppleves som noe intetsigende. 
Stemmen er også produsert til det punktet hvor Ylvas naturlige særpreg forsvinner og risikerer å høres ut som de mange internasjonale artistene som opererer innen samme sjanger. 

Se Ylva fremføre en tolkning av "Urettferdig": 
