Lite kraft, men mye idioti
Action/komedie 

Norge 2013 

Regi: 
Hans Petter Moland 

Manus: Kim Fupz Aakeson 

Skuespillere: 
Stellan Skarsgård, Pål Sverre Hagen, Jakob Oftebro, Anders Baasmo Christiansen, Bruno Ganz 

Aldersgrense: 
15 år 

Egnethet: 
Ungdom/voksen 

Filmen har noe bra, og er fantastisk filmet. 
Dessverre er det også mye som er forferdelig dårlig. 

Nils (Stellan Skarsgård) mister sin eneste sønn, men at sønnen døde av overdose nekter han å tro på. 
Siden politiet ikke vil gjøre noe, tar han loven i egne hender. 
En etter en forsvinner narkolangere som arbeider for Greven (Pål Sverre Hagen) sporløst. 

Filmen skal være en mørk komedie. 
Mørk er den, men de gangene den er mest morsom er det ufrivillig. 
Stellan Skarsgård er en gavepakke for en hvilken som helst film og regissør, og også i denne filmen er han strålende. 
Det samme kan ikke sies av alle de andre medvirkende. 
Pål Sverre Hagens tolkning av en psykopatisk narkobaron, blir som en dårlig parodi og altfor teatralsk til å være troverdig. 
"Less is more" er det noe som heter. 

Manus er også lite originalt. 
Denne historien har jeg både sett og lest utallige ganger før i ulike varianter, bare bedre. 
Ingen av skurkene er troverdige, med unntak av den serbiske sjefsskurken Papa (Bruno Ganz). 

Kan vi ikke snart slutte å kopiere utenlandske plott og putte de inn i norsk natur? 
Det holdt med "Lilyhammer". 
Og uten Skarsgård og Mars, hadde filmen vært en katastrofe. 
