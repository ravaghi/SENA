Engelsk vinter med plass til julefeiring
Et vinteralbum eller et julealbum? 
Ja takk, begge deler. 

Smoke Fairies' femte album lansers som vinteralbum framfor et julealbum. 
Samtidig er det nok av julerelatert stoff her.Chichester-duoen Katherine Blamire og Jessica Davies åpner storslått med "Christmas without a kiss", svever høyt med "3 kings" og har med seg Handsome Familys alternative julesang "So much wine". 
"Give and receive" nevner en barnefødsel som får stor betydning, mens "Bad good" stiller spørsmålet om man har oppført seg bra nok til at nissen kommer. 

Ellers er det mye snø i titlene, så vinter-stemplet er heller ikke så galt for dette albumet med indie, folk og drømmende pop. 

Beste spor: 
"Christmas without a kiss", "Give and receive", "Circles in the snow", "So much wine". 
