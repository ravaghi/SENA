Bassistens blues
Bunnsolid fra veteranbassist 

Bassisten William Troiani (Billy T.) har kompet karer som Lightnin' Hopkins og Tom Russell. 
Men det var i eldre dager. 
Nå bor amerikaneren på Østlandet og har satt sammen et ganske så ungt band. 
Her er Billy T. ute med sin andre plate i eget navn. 
Mye av materialet er også hans eget, blant annet tittellåten «L.O.V.E.». 
Og bandet er riktig så kompetent. 

Gitaristene Håkon Høye og Ian F, Johannessen spiller utmerket, men overdriver ikke. 
Trommeslager Alexander Pettersen er tvers igjennom stødig, gamlefar selv sørger for at bassen skaffer den nødvendige pulsen til at dette skal fungere. 
Synger riktig så bra gjør han også. 

Musikalsk befinner bandet seg i et område fra den elektriske tradisjonelle bluesen til rockabilly og soul. 
Curtis MAyfields «Um, Um, Um, Um, Um, Um» pynter seg til og med med strykere uten at Billy T kjører av veien. 
Men først og fremst er dette likevel en bluesplate. 
En bunnsolid en. 

OLAV GORSETH 

Enig med vår anmelder? 
Si din mening 
