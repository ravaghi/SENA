Magisk!
Ren magi fra vår tids antakelig største animatør. 

HANDLER OM: 
Sosuke er fem år gammel, han bor på en klippe ved havet. 
En dag finner Sosuke en gullfisk, fanget i en boks; Ponyo. 

I takknemlighet over friheten, slikker Ponyo et sår Soshuke har fått på fingeren - og det heles øyeblikkelig. 
Men slikket har også tilført Ponyo menneskeblod, hvilket gjør det mulig for henne å skifte mellom fisk og menneske. 

Sosuke og Ponyo blir venner. 
Alt ser fint ut - inntil det blir klart at Ponyos forvandling utløser forvanlinger I naturens orden, som får katastrofale økologiske konsekvenser. 

DOM: 
Den gamle mester Hayao Miyazaki vender denne gang tilbake til gamle kunster: 
Dette er «ordentlig» tegnefilm, uten dataanimasjon. 

Det er i grunnen bare én ting å si: 
Dette er en film til å sitte ned og nyte, i lange og fulle drag. 
Dette er ren filmkunst, i detaljer og i dynamikk, i små scener og storslagne, mektige tablåer. 

Bare én ting bør nevnes: 
«Ponyo» kan nok, alt i alt, føles og oppleves vel så fantastisk for voksne, som små barn. 

Anmeldelsen er skrevet på grunnlag av den japanske originalen med engelske undertekster. 
