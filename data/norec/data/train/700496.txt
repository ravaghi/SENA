Wahlberg-metoden
Enda en overraskende bra action-film. 

Wesley Snipes går Wahlberg-løypa («Snikskytter»). 
Han lever zen-mildt på landet med hestene sine, men er egentlig CIA-trent mesterskytter av den sorten som kan treffe fluesnute med slapp sprettert. 

Byrå-mennene i svarte kråkebiler sier at han skal skyte Jahal, som er en eklas i Osama-divisjonen. 
Akkurat som med Wahlberg, skal det skje fra klokketårnet. 
Snipes reiser til London iført i en hvit høyhalsa genser som får ham til å se ut som et mørkhuda medlem av The Kinks. 
Akkurat som med Wahlberg må han stikke som bare dr. 
Kimble etterpå – og mer som i «Bourne» er den kjekke dama med i etterforskningsteamet. 
Siden mordet foregikk i England, spilles politidama av Lena Headey med et slags Jacqueline Bisset-utseende, mens Wesley S. får hjelp av ei sørgmodig lita jente i strikkelue. 
Det er søtt, og de snakker lavt sammen – noe som gjør at hobby-arkeologene får en behagelig følelse av å være tilbake på det eksistensielt avslappa fyttitallet. 
