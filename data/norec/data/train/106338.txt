California-drømmer
Genre: 
Tv-serier 

Det er nesten utrolig å forstå når man ser igjen disse banale ungdoms- og tidlig voksen-såpene, men i de tidlige nittiårene var disse seriene blant de aller største TV-fenomenene i USA, med bra oppslutning i Norge også. 
Rikmannsbarna i Beverly Hills (med postnummer 90210) og de unge kreative i gaten Melrose Place, begge Los Angeles California, hadde fanatiske tilhengerskarer. 
Enkelte av skuespillerne, som 90210s Shannen Doherty, ble egne mediefenomen i seg selv, med massive skandaler i sitt kjølvann. 

Begge seriene var laget av selskapet til «Dynasti»-skaperen Aaron Spelling og bygget på den samme superenkle fortellerteknikken, høyt konfliktnivå og California-pene mennesker. 
Selv om begge seriene holdt det gående gjennom det meste av nittitallet, mistet de piffen etter de to-tre første sesongene, og ble for alvor utdatert da mer moderne, oppfinnsomme og kontroversielle serier som «Ally McBeal» overtok oppmerksomheten. 
Ikke noe bonus. 
Kun for nostalgikere. 

Skuespilleren SYLVESTER STALLONE har donert noen av klærne og tingene han brukte i «Rocky»-filmene til Smithsonian's Museum of American History i New York. 
Blant gjenstandene som er donert, er antrekket og bokseskoene han brukte i den første av «Rocky»-filmene. 
«Rocky»-tingene skal stilles ut i avdelingen for amerikansk historie ved siden av blant annet en av Ray Charles' smokinger og kornetten til Louis Armstrong. 
