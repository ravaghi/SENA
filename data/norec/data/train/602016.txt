Enkelte blaff
Taylor Hawkins gjør sine saker bra som trommeslager i Foo Fighters. 
Han kan synge også. 
Det viser han her med sitt sideprosjekt, som neppe kommer til å bli noe annet enn akkurat det. 
Dave Grohl er gjest, for sikkerhets skyld med trommestikker, mens Brian May og Roger Taylor fra Queen er med på å gjøre de kunstrockaktige og glamrocklignende låtene litt hørverdig og spenstig. 

Uttrykket låter 70-tall. 
Energien og pågangsmotet er til stede i fullt monn. 
Men kvaliteten på låtene er mildt sagt av en ujevn kvalitet. 
Begynnelsen med «Bad luck» og «Your shoes» er ålreit. 
Et par gode blaff. 
Men egentlig klarer vi oss lenge med Foo Fighters. 
