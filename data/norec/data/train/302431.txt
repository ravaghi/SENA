Hypp på hypnose?
Upåklagelige The Field fra Sverige. 

ALBUM: 
«Is This Power» spør The Field aka Axel Willner på starten av sitt tredje album, og ja det er det. 

Med utgivelser på tyske Kompakt har The Field blitt synonymt med karismatisk atmosfærerik techno, hvor lag-på-lag-mentalitet koordineres med smart rytmebruk og spredte vokalelementer. 

Svensken drar fram kraft basert i suggerende og dømmende instrumentalbasert electronica, som under et tilsynelatende sparsommelig programmert ytre skjuler et storslagent intrikat indre. 

En slik dobbel bunn har Willner med hell også produsert før, og da gjerne på frierferd til dansegulvet, men selv om tempoet nå senkes har The Field sjeldent fremstått så gjennomført vital. 

Det repetitive drives ned til hypnotiske dybder, men de mange snedige detaljene aldri lar oppmerksomheten hvile. 
Duoeffekten er upåklagelig, og utforskes best gjennom et par gode hodetelefoner. 
