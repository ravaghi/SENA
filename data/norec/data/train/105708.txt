Macy Gray:«The Sellout» 

(Concord / Universal) 

Et album som taper seg ved gjentatte lyttinger. 

«The Sellout» virker som noenlunde grei skuring ved første ørekast. 
Så spiller du det et par ganger til, og oppdager hvor retningsløs og tøysete det egentlig er. 

Nå, på sitt femte album, har Gray bestemt seg for å prøve litt av alt. 
Deriblant dum glamboogie med Velvet Revolver, en duett med Bobby Brown og det som kan bli sommerens mest irriterende radioslager, «Beauty In The World». 

Stemmen har hun, som en blanding av Billie Holiday og Betty Boop. 
Men selv om sangene gjerne er signert opp til seks låtskrivere, virker det som om de har kastet opp hendene halvveis og spurt «Er dette godt nok?». 
Svaret er nei. 

BESTE LÅT: 
«The Sellout» 

MORTEN STÅLE NILSEN 
