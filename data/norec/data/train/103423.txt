Popium:«Camp» 

(Kong Tiki/Playground) 

Norges beste «får det aldri helt til»-band får det ikke helt til - igjen. 

I sin stadige streben etter massiv kom- mersiell anerkjennelse, utvider Popium sine beatleske grep til også å omfavne den pågående westcoast-bølgen. 
På «Camp» triller Frank Hammersland & Co. ut rislende tolvstrengere og søtladne harmonier med sterkt kalifornisk preg («(I Wanna Go To) California», «Mining For Gold»), men det er på klinesoul-låten «Sooner Or Later» at de virkelig er nær målet på sin evighetsjakt etter den perfekte poplåt. 
Ellers er «Camp» dessverre mer ujevn enn forgjengeren «Permanently High» fra to år tilbake, selv om «Suits My Soul» og «Matters Of The Heart» er klassiske, uimotståelige Popium-låter. 
Jeg er neimen ikke helt sikker på om det går denne gangen, heller. Æsj. 
