Eks-Ryder på Nashville-tur
Long Ryders var en del av den såkalte Paisley underground i Los Angeles på 80-tallet, Byrds-inspirerte band som inkluderte Green On Red og Dream Syndicate. 

Kupønk-kvartetten rakk å gi ut fire plater mellom 1983 og 1987. 
De har vært gjenforent et par ganger, men bandleder Sid Griffin har konsentrert seg om London-baserte Coal Porters. 
Han er samtidig ute med sitt tredje soloalbum, innspilt i Nashville i løpet av fire dager. 
Country-hovedstadens studiomusikere gir ham en innpakning med løs snipp, ti uhøytidelige viser med rom for en tittel som "Elvis Presley calls his mother after The Ed Sullivan show". 
Bluegrass og høytlesing er det også blitt plass til. 

Beste spor: 
"Between the general and the grave", "Everywhere", "We've run out of road". 
