The Beach Boys:«The Platinum Collect. 
- Sounds Of Summer 

(EMI) 

Sangere i sommersol 

The Beach Boys-samleplate nummer én million er trippel, men selges til hyggelig pris. 
Det eneste litt beklagelige med den, er at den går nesten kronologisk, men feiger ut litt her og der. 
Slik atCD1 innledes med «I Get Around» og «Don't Worry Baby», og ikke debutsingelen«Surfin'» (den kommer først som spor 16). 
Og slik fortsetter det. 
Dette til irritasjon først og fremst for platesamlere og fans som allerede eier alle disse sangene, ville jeg tro. 

Selve det musikalske innholdet er det umulig å krangle med. 
Det vi i dag vet om de personlige tragediene bak disse sangene, hjelper kanskje ytterligere - sikkert er det at denne musikken oppleves som åndeløst skjønn og ett hundre prosent formfullendt. 
CD3 plukker nennsomt høydepunkter fra de senere årene deres, og trår ikke vannet før låt nummer 12, Mike Loves teite «Student Demonstration Time». 

Først da er det slutt. 
De 50 låtene du kan nyte før den, er popmusikk som aldri vil, som aldri kan, overgås. 

MORTEN STÅLE NILSEN 
