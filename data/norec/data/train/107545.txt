Oasis «Lyla»
(Big Brother/Sony BMG) 

Første radiosingle fra nytt album, «Don't Believe The Truth» (30. mai) 

Flott låt, men blir vi skuffet igjen? 

Selv om Oasis ikke har skapt et helhetlig album på ti år, har brødrene Gallagher alltid klart å sende ut en førstesingle som har opprettholdt interessen rundt bandet. 
«Lyla» - skrevet av Noel - passer perfekt inn i en slik setting. 
Det er en medrivende, litt monoton og akustisk gitarbasert låt som vokser seg større for hver gjennomlytting den får, og med Liam Gallagher i sedvanlig snørrhoven intonasjonsform er det lov å ha noen små forhåpninger for det kommende albumet. 
Nok en gang. 
