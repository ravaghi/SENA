Gaven til konspirasjons-elskerne
Dette er den heftige biografi-filmen der Frank Sinatra (Ray Liotta) har samleie med Ava Gardner (Deborah Kara Unger) akkurat da mafiaen ringer og klager på Kennedy. 

Det er nemlig sånn at mafiaen via Sinatra skaffet Boston-rikingen seieren i presidentvalget, og nå blir den forfulgt av broder Bobby. 
Dette er den skjønne biografien som bare antyder at Frankie Boys mafiavenner drepte både John F. og Bobby Kennedy. 
Hoi! 
Og det var også Sinatra som skaffet presidenten adgang til Marilyn Monroes overvurderte (ifølge filmen) skattkammer. 

Hele filmen er en snedig insinuasjons-orgie, og det er antakelig ikke meningen at man skal tro på noe her, sjøl om enkelthendelser i hovedsak er autentiske. 

Liotta spiller Sinatra så man bekymrer seg for den sjelelige sunnheten hans. 
Joe Mantegna spiller Dean Martin bedre enn han gjorde sjøl, og Don Cheadle er Sammy Davis jr. som fikk trøbbel med de liksom-liberale Kennedy-folka da han ville gifte seg med ei hvit dame. 
I det hele tatt er dette en hat-Kennedy-film med fikse Osama bin Laden egentlig er ansatt i Secret Service og bor i Bekkefaret under navnet Kjell, de vil like den. 
