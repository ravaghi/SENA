Logitech G933 Artemis Spectrum
Mens Cloud Flight fra HyperX ble beskrevet som et spillhodesett med et enkelt design, kan ikke det samme sies om Logitech g933. 
Dette er et spillhodesett som er store med mange knapper og mye lys. 
I starten fremstod de som store og ikke spesielt behagelige, men de har vokst på meg i løpet av testperioden. 
Dog er de et stykke under nevnte Cloud Flight på denne fronten. 

Både øreputene og hodebøylen er utformet i stoff som i starten sitter litt hardt mot hodet. 
Det virker som de blir mykere etter hvert. 
Øreklokkene har et rektangulært design mens de andre modellene vi har testet, enten har ovale eller sirkelformede klokker. 

På venstre klokke sitter alt av betjening og kontakter som inkluderer: 

Hver klokke har også skjulte rom. 
På den venstre kan man plassere USB-pinnen, man kobler til PC-en, når hodesettet ikke er i bruk. 
På andre side finner man et utbyttbart batteri. 

Mikrofonen er skjult i venstre øreklokke når den ikke er i bruk, og man kan enkelt vippe den ned når man skal snakke med andre. 
Den har en utskyvbar del som justeres i ulike vinkler, for eksempel å peke den nærmere munnen. 

Oppgitt batteritid: 
8 timer med lys, 12 timer med lys avslått. 

Logitech kan også skilte med en omfattende programvare. 
Her kan man justere lysene på alle mulige måter, se strømforbruket i sanntid(!), se gjenværende batteritid, stille inn de programmerbare knappene og tilpasse lyden ved for eksempel å skru av eller på surroundlyden. 
Alt i alt leverer Logitech den mest omfattende programvaren og det er ikke måte på hvordan man kan tilpasse G933. 

Logitech G933 helt i toppsjiktet med et balansert og detaljrikt lydbilde enten man spiller «Battlefield V», «Forza Horizon 4» eller indieperlen «Unravel Two». 

På tross av at batteritiden på G933 er svakest av samtlige i testen, mener vi at det positive som lydkvaliteten, tilpasningsmulighetene og at de er såpass behagelige, veier opp for det. 
Vi kårer dermed Logitech G933 Artemis Spectrum til best i test. 
