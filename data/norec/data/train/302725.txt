Fullendt artist i en alder av 22!
Monica Heldal albumdebuterer på imponerende vis. 

ALBUM: 
Ryktene er gått foran Monica Heldal fra Bergen. 
Og de viser seg å holde ord - hun er virkelig en av disse artistene som bare har det. 

Det er ikke mange forunt å være fullendt artist i en alder av 22. 

Blues m.m. 
I blueskretser er det snakket om en ung, glitrende gitarist, men singer/songwriter Heldal er også interessant for lyttere med et hjerte som banker for britisk folkrock og den mørkere delen av countrymusikken. 

Thompson har også samarbeidet med annen Thompson, Richard fra tidlig Fairport Convention, så her er det referanser og tråder i mange retninger. 

Festivaljobber 
Få artister har dessuten oppnådd mer oppmerksomhet før de har gitt ut ei eneste plate enn det som er blitt Monica Heldal til del: 
I fjor spilte hun på hovedscenen på Norwegian Wood, hun har spilt på Bylarm og turnert med den unge briten Ben Howard og bidratt på hans ep, i sommer fikk hun Bendiksenprisen og hun spilte på Bergenfest, Notodden Blues Festival og Øya-festivalen. 

I høst turnerer hun med Thomas Dybdahl. 

Irland Heldal har bodd i Irland, der hun blant annet reiste rundt og spilte låtene til den nasjonale gitarhelten Rory Gallagher. 

Rory, som døde altfor ung i 1995, er vel ikke akkurat en vanlig inspirasjonskilde blant norske 22-åringer, men desto mer interessant er det. 

Mest hørbar er denne inspirasjonen på de gromme og råskårne blueslåtene på dette albumet, «Conman Coming», «I Don't Mind» og «In Flight» - alle med et stort lydbilde og Cato «Salsa» Thomassens meget potente elgitar i front. 

«In Flight» er dessuten en våt drøm for oss som synes livet blir bedre med noen doser med fuzzgitar. 

Drømmende Men «Boy From The North» er mest drømmende og svevende musikk med mye klang. 
Det er mørkt, men tidvis også fengende - ofte med Heldals akustiske gitar i front. 

Hun briljerer til tider. 

At Heldal både stemme- og stilmessig kan minne om Ane Brun, og at svenske First Aid Kit av og til surrer i bakhodet, betyr ikke noe. 
For - det er ikke så interessant når du gjør deg bedre kjent med albumet. 

Samtidig inneholder låtene ting du nok ikke vil finne hos disse artistene. 

Gode hjelpere «Boy From The North» er spilt inn i Devon i England og Oslo med Chris Bond fra Ben Howard-bandet som produsent. 

Produsent Bond er innom på trommer, perkusjon, bass, tangenter, lutt og kor, mens Erik Sollid (Valkyrien Allstars) spiller Hardanger- og bassfele. 

Kreativitet 
Men i front altså, Monica Heldal. 
At det er mulig å dra så mye kreativitet og skaperkraft ut av en så ung kropp - og samtidig fylle på med så mye artistisk sjølsikkerhet og naturlig autoritet - er rett og slett imponerende. 

Det er på en måte unorsk, samtidig er det også blitt typisk norsk som artist å være så god. 

Albumet er i salg fra mandag 4. november. 
