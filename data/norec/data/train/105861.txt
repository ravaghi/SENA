Prins Thomas:«Prins Thomas» 

(Full Pupp/VME) 

DJ rocker det opp - og ned. 

«Prins» Thomas Moen Hermansen har lang DJ-fartstid krydret med kudos, ikke minst for hans samarbeid med den stadig mer solokjørende Hans Peter Lindstrøm. 
Nå er han klar med sitt første ordinære soloalbum - i dobbelt forstand. 

Det har blitt en affære hvor diskjockeyen i stor grad lar dans være dans og ønsker å vise frem sine mer ortodokst musikalske sider. 
Utbyttet er en bunke lite inspirerende instrumentaler, som slekter både på tysk kraut og enda mer utsvevende sider av syttitallsrocken. 
Det groover ikke skikkelig før han midtveis tyr til sin patenterte romferdsdisko, og albumet lider under det faktum at det er laget av en dansegulventreprenør, ikke en låtskriver. 

BESTE LÅT: 
«Wendy Not Walter» 
