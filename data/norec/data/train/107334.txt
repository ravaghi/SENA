Magiske tall
Konsert: The Magic Numbers, Sted: Vika, Publikum: 
Ca. 3500 

The Magic Numbers består av bror/søster og bror/søster og kom tidligere i år med en humørpille av et pop-album. 
Denne platen ble behørig presentert - samt et par nye sanger - på Øya i går, ikke minst skapte perlen "Love Me Like You" nærmest amorøs stemning blant alle kjæresteparene foran den lille Vika-scenen. 

Og det er nettopp feelgood-pop'en som er The Magic Numbers i et nøtteskall, denne godlynte, glade blandingen av fengende indie-pop, soul og folk med deilige harmonier fra de to jentene i bandet. 
Sommerens store Øya-overraskelse? undret vi i anmeldelsen av kvartettens debut i våres. 
Slett ikke langt unna! 
