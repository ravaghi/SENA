Grusomhet og skjønnhet
Regi: 
Francisco Vargas. 
Mexico. Genre: Drama. 
Aldersgrense: 15 år, egnet ungdom/voksne. 

MED: 
Don Angel Tavira, Dagoberto Gama, Fermin Martinez, Gerardo Taracena 

HANDLER OM: 
Det åpner med grotesk tortur og voldtekt; enda en landsby «et sted i Latin-Amerika» skal renses for revolusjonære elementer av militærjuntaens soldater. 
Deretter følger vi en far, en sønn og en sønnesønn til byen, der de tjener noen slanter som gatemusikkanter. 
Og driver kurèr-virksomheter for motstandbevegelsen. 
De kan ikke dra tilbake til sin hærtatte landby. 
Men bestefar, fiolinisten, vinner etterhvert soldatenes tillit. 
Han spiller fiolin for dem - og frakter ammunisjon og opplysninger tilbake til sønnens væpnede kamerater. 

DOM: 
Helt klart en betydelig filmopplevelse. 
Like klart: 
En film langt utenfor den kommersielle løypa. 
Et sitrende, usminket og vondt vakkert svart/hvitt-drama om undertrykte menneskers skjebne. 
Der konklusjonen nok dessverre samsvarer alt for godt med virkeligheten: 
Å dyrke et slags håp, er å kaste blår i øynene på alle. 
