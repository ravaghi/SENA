Casiokids:«Topp stemning på lokal bar» 

Tilforlatelig tøys for store og små. 

Bergensband gir ut elektronika med resolutt hjemmesnekret preg, utpreget naiv vokal og barnlige tekster på norsk, som attpåtil slår an i Storbritannia: 
Nei, man får det ikke særlig mer «blogg» enn Casiokids. 
Man får det heller ikke mye søtere enn perler som «En vill hest», «Verdens største land» og «Finn bikkjen!». 

Likevel svekkes debuten deres av å inkludere remikser de har gjort for andre og vice versa. 
Det resulterer blant annet i hele fire versjoner av «Fot i hose»; de minner om gammel bergensk fattigmannsklubbmusikk som Ugress og Ralph Myerz. 
Huff. 

BESTE LÅT: 
«En vill hest» 
