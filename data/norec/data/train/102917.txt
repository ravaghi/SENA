Kuedo, «Severant»
Kuedo, «Severant» 

(Planet Mu) 

Økologisk elektronikk. 

Jamie Teasdale, briten bak dette konseptet, har vaket i dubstep-undergrunnen det siste decenniet. 
Selv om det er noe Burial-kjølig over hans første soloalbum, låter det mer ruralt fremtidsoptimistisk enn dystopisk. 
«Severant» er miljøbevisst futurisme, kraftfôret med historiske faksimiler. 
Teasdale stjeler for eksempel åpenlyst fra scifidystopien «Blade Runner», men nærmer seg også Aphex Twins nybrottsarbeid. 

Gjennomgående melodisk elektronika på lavkarbodiett, som tar litt tid å virkelig bli fascinert av, men som etter hvert åpner seg som noe av det mer behagende siden Boards Of Canada. 
Massiv kuedos (sic) for det. 

BESTE LÅT: 
«Whisper Fate» TOR MARTIN BØE 
