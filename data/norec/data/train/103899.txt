3-11 Porter:«Nurse Me» 

(Nordic Records) 

Drømmende, mystisk fra norsk trio som plutselig liksom har dukket opp fra intet. 

3-11 Porter har lenge levd et «hemmelig» kjendisliv som et av Europas hyppigst nedlastede band på mp3, og med «Nurse Me» står trioen bak en av de mest spennende norske debutplatene så langt i år. 
Det er noe befriende unorsk over 3-11 Porters lekre blanding av jazz, chill out og pop. 
Så er da også deres kvinnelige vokalist Tracee Meyn «importert» fra USA. 
Per Arne Bertheussen har en stemme som minner om Leonard Cohens, mørk, mystisk og ytterst behagelig. 
Mens Svein Hansens elegante instrumentering kompletterer de lettere melankolske stemningene som er gjennomgående for platen. 
Dette er et drømmende lite mesterverk som både varmer og gir frysninger på én gang. 
