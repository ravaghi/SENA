Steffen Horn, klaver:«Konsert» 

Musikk av Dusik, Grieg, Rachmaninov og Prokofiev (2L) 

Innholdsrik piano-konsert 

«Konsert» er det greie navnet på pianisten Steffen Horns siste cd. Folkemusikk-bruk i kunstmusikk er fellesnevneren her, og den eldste representerte komponisten er den wienerklassisk anlagte og slavisk-inspirerte tjekkeren Jan Ladislav Dusik. 
Så kommer Grieg, Prokofiev og Rachmaninov. 
Av sistnevnte får vi «Preludier» op. 
23, Grieg presenteres med «Lyriske stykker» Op. 
65, som avrundes med «Bryllupsdag på Troldhaugen», og Prokofievs Sonate no. 
1 op. 1 representerer det større formatet. 
Det er mye spennende musikk, og Horn viser seg som en veldig nennsom og innsiktsfull pianist. 
Dusiks wienerklassisistiske løp er lette og flatterende, men det er først hos Rachmaninov at man kan merke det dypere uttrykket. 
Horn får musikken til å virke nesten impresjonistisk i det lette, før han trår til med romantisk makt, som hos Prokofiev. 
Hos Grieg er det nok av folkemusikalsk snert, før han gjør de svakere partiene nesten dvelende, duse og lekre å lytte til. 
En innholdsrik plate fra en pianist det er spennende å følge med. 
