Powerballade nå
Kygo hamrer løs på pianoet når han går for kraftige greier. 

Det starter med pianoakkorder og et gitarlick som minner om 80-tallets listepoplåter. 
Så hamres det på pianoet og det lukter så powerballade at jeg febrilsk leter etter Bonnie Tyler i rommet. 

Jommen har jeg rett - låten demper seg, hånd i hånd med Roxette-ish gitar, for å bygge seg opp med vokal fra The Night Game og Maja Francis og bassen kicker inn på oppløpssiden for å krydre det hele. 
Det er lite eller ingenting som er tropisk her, det eneste er at Kygo spiller på tangentene. 
Funker det, og. 

Du lurer på hva “Kids In Love” handler om? 
Jeg trooor den melodiøse låten, som er første singel ut fra et nært forestående album, forteller om ung kjærlighet som går over når man blir voksen. 
Det er rett og slett siste-dag-i-sommerferien-feeling over sporet som er sterkt influert av The Whos "Baba O'Reilly" fra 1971. 

❤️ Elsker ❤️ 

Den joviale bergenseren overrasker med “Kids In Love”, det må jeg innrømme. 
Kygo har i grunn holdt seg på sin egen sti - mannen startet jo en internasjonal trend (les: tropisk house) som i over to år har blitt holdt liv i - men befinner seg nå i et Meat Loaf-aktig ballade-landskap på singelen, men med elektroniske/EDM-fibre. 
Riktignok har Kygo ingenting å tape på å levere et slikt spor, han er ikke helt utenfor grensene av der han pleier å operere, men kult at han treffer med noe “nytt”. 

? 
Elsker ikke ? 

Når man lager en powerballade og avsender heter Kygo, da må man tåle å bli sammenlignet med andre lignende låter. 
“Kids In Love” er ikke helt blant de aller beste i samme sjiktet, men er god nok. 
