En real Death Metal-kalkun
Morbid Angel går på snørra på etterlengtet comebackplate. 

ALBUM: 
En kollektiv metal-verden har sett frem til denne platen med skrekkblandet fryd helt siden David Vincent returnerte til Morbid Angel for snart syv år siden. 

Sammen med Trey Azagtoth og Pete Sandoval har han laget noe av den mest grensesprengende og briljante metal-musikken kloden har å by på. 
Med plater som «Altars of Madness», «Blessed Are the Sick» og «Covenant» redefinerte de hvordan man trakterte både gitar og trommer i ekstremmetal-sammenheng. 

Skuffelsen er derfor av episke proporsjoner etter å ha lidd seg gjennom dette påtatt eksperimentelle oppgulpet som er «Illud Divinum Insanus». 

Her snakker man musikalske ideer som kunne vært radikale for 20 år siden, men som i dag høres mest ut temperaturfattige Ministry-kopier. 

Takk derfor for et par adekvate, om enn noe uinspirerte death metal-innslag som «Nevermore» og «Blades for BAAL». 
