Side 2: 15 ting vi digger i Windows 7
8. 
Kompatibel 

En av fordelene med Windows 7 er at drivere og programmer som er skrevet for Windows Vista, også vil fungere i Windows 7. 
Endringene på innsiden er nemlig langt mindre enn hva tilfellet var fra XP til Vista. 

Kravene for å kjøre Windows 7 er dessuten ikke større enn for Vista, heller tvert i mot. 
Windows 7 med Aero-grensesnittet kjører helt fint på vår bærbare PC med Celeron-prosessor og 1,5 GB minne. 

9. 
Internet Explorer 8 

IE8 er på mange måter en helt ny nettleser. 
Nå følger Microsoft standardene og har stengt mange sikkerhetshull. 
I tillegg er IE8 en nettleser som kjører hvert vindu i egen prosess, lar deg surfe anonymt, og er kompatibel med det aller meste på nettet. 

Det er gode nyheter for brukerne. 
Spesielt for det store flertallet som ikke tar seg bryet med å installere en konkurrerende nettleser. 

10. 
Trenger færre drivere 

I langt større grad enn i Vista inneholder Windows 7 drivere til mange flere av de mest utbredte maskinvarene. 
I vårt tilfelle slapp vi å supplere med noe som helst i etterkant av Windows-installasjonen. 
Det var bare tut og kjør. 

11. 
Mer logiske prosesser 

Vanlige valg kun et høyreklikk unna, og innstillinger som hører naturlig sammen er samlet. 

Se bare Tema-innstillingene. 
Her finner du alt som har med farger, bakgrunn og lyder på ett sted. 

12. 
Enklere håndtering av skjermer og projektorer 

Skjermegenskapene er redesignet, og er blitt enklere å forstå. 
Trykker du Windows-tast og P kjøres skjermbildet via skjermutgangen over i projektor-kompatibelt format. 

13. 
Kontroll på advarslene 

En av de mest utskjelte funksjonene i Vista var UAC 
- User Account Control, som gir stadige meldinger om du virkelig ønsker å utføre en handling. 
Denne er ikke fjernet i Windows 7, men gir nå en langt mindre dramatisk melding på skjermen. 
Det gode er at du enkelt kan styre når Windows skal gi advarsler ved hjelp av denne spaken: 

14. 
Større valgfrihet 

Windows 7 kommer uten epost-program, videoredigering, chatteprogram og bildebehandler- og bibliotek (blant annet). 

Alt er imidlertid tilgjengelig for nedlasting gratis fra Microsoft. 
Det gir deg større kontroll med hva du ønsker skal være installert, og sparer dessuten plass og installasjonstid. 

15. 
Bedre stabilitet 

Windows 7 er foreløpig bare i en pre-beta-fase, og det endelige produktet er neppe ferdig før sommeren 2009, tidligst. 
Likevel er det oppsiktsvekkende stabilt. 
Vi har kjørt det i en uke og gjort en rekke installasjoner og tilpasninger uten at vi har opplevd krasj. 
Det lover svært bra for det endelige produktet. 

Foreløpig konklusjon - det kommer mer 

Vi understreker nok en gang at operativsystemet fortsatt er i en pre-beta-fase, og at flere av funksjonene vi har vist i denne artikkelen kan bli endret og fjernet i den endelige versjonen. 

DinSide Data kommer til å følge Windows 7-utviklingen tett i tiden som kommer. 

Tilbake til Side 1 
