Little Boots - «Hands»
Fyller ikke selv de små danseskoene. 

Få ting elskes høyere enn «popprinsesser», selv de mest barkede indienisser vil helst ha «sin» Kylie Minogue - slik at ingen kan beskylde dem for å være barkede indienisser. 
Derfor har mange allerede trykket britiske Victoria «Little Boots» Hesketh til sitt bryst, og derfor er hun av Hovefestivalen presentert som en «komet». 

Problemet er at platen hennes er uspektakulær. 
Den vil gjerne være stolt, glinsende kommerspop, men den er lite original og mangler de prangende refrengene. 
Little Boots har simpelthen ingenting som ikke Britney, Lady Gaga, Goldfrapp, Lykke 
Li eller for den saks skyld M.I.A. allerede har, og gjør bedre. 

«Hands» kommer ut på samme selskap som ga ut norske Annies debutplate i 2004. 
Og låter omtrent slik man kunne frykte at et skuffende oppfølgeralbum fra Annie ville høres ut. 

ANBEFALTE KJØP: 
«Stuck On Repeat», «Remedy», «Meddle» 
