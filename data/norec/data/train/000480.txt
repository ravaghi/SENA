Enslaved:Odyssey to the West 

Årets spilloverraskelse! 

Jeg skal være helt ærlig. 
Enslaved: 
Odyssey to the West har ikke vært på radaren min over de spillene jeg gleder meg til i 2010. 

Det dumpet en anmelderkopi inn i posthylla mi, og jeg tenkte at dette blir et spill som må spilles for å anmeldes. 

Jeg hadde ikke store forhåpninger altså - jeg tok grundig feil. 

Enslaved har en av de mest spennende spillfortellingene og noen av de mest engasjerende spillfigurene jeg har sett på lenge. 

Hæh, New York? 

Du er fanget på et flyvende slaveskip, tilsynelatende uten fluktmuligheter. 

Hvorfor er du der? 
Hvordan kom du dit? 
Hvem har fanget deg? 
Svarene er særdeles få - figuren du styrer heter Monkey, og han er ikke akkurat av den typen som deler sine innerste følelser. 

En mystiske kvinne løper forbi, og setter et kobbel av hendelser i gang som har helt uante konsekvenser. 
Slaveskipet kræsjer og du våkner i en grønn jungel - i New York. 

Byen har forfalt i 200 år, naturen har tatt tilbake menneskenes metropol. 
Roboter jakter på deg, og du må komme vekk deg sammen med den mystiske jenta til et sted vestover i den amerikanske midtvesten. 

Episk og engasjerende 

Etter en litt treg start åpenbarer Enslaved seg som et av de beste actioneventyrspillene sin Uncharted 2: Among Thieves. 
Den mystiske jenta har satt et slavebånd på hodet ditt, slik at du må holde sammen med henne i tykt og tynt. 
Om hun dør, dør også Monkey. 

Og det er i samspillet mellom disse to spillfigurene at spillet viser seg fra sin absolutt beste side. 

For det første kan du (Monkey) kontrollere den mystiske jenta, hun har mange spesielle egenskaper som gjør at du har stor valgfrihet i hvordan du velger å komme deg forbi hindringer og fiender. 

For det andre er de to figurene empatiske, menneskelige og spennende - jeg tar meg selv i å lure på forhistorien deres. 
Jeg vil vite mer om de to menneskene som mot alle odds må kjempe seg igjennom et dystopisk fremtids-USA. 

Stemmeskuespillerne gjør også en fremdragende jobb - figurene er karikerte, men menneskelige. 

Fortellingen klarer også å holde på spenningen underveis, jeg hadde nesten ikke et eneste kjedelig øyeblikk i Enslaved. 

Pang, pow, skyt og slå! 

Kampsystemet blir heller ikke kjedelig, takket være din kompanjong. 
Hennes egenskaper tilfører mye variasjon til spillet. 

Monkey slåss selv med en stav, som også fungerer som bazooka. 

Etterhvert som du samler erfaringspoeng kan du oppgradere angrepene dine - og bazookaen blir raskt et kraftig verktøy. 
Likevel er det ikke slik at du har uendelig med skudd, kun 2 - 3 om gangen. 
Dette fører til at du må være ekstremt taktisk i hvordan du bruke mulighetene du har i hver kampsituasjon. 

Ekstremt moro 

Bortsett fra små bugs er Enslaved er strålende actioneventyr. 
Fantastiske vakre omgivelser kommer til liv takket være en velskrevet og spennende historie, som igjen fylles av troverdige spillfigurer. 

Enslaved er et must for tilhengere av eventyrspill 
