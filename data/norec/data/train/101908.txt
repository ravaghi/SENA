Plateanmeldelse:Petter Baarli - «You Petter B. Goode» 

Petter metter. 

ALBUM: ROCK Petter Baarli «You Petter B. Goode» (VOW/Musikkoperatørene) 

Alle vet at Baarli er Norges eneste livstidsrocker. 
Han er humorist også: 
Når man setter «You Petter B. Goode» i maskinen, hevder iTunes at sjangeren er «jazz». 
Hihi. 

Denne solodebuten er løsere i snippen enn Backstreet Girls-platene. 
Mye boogie selvsagt, men også nostalgiske gitarinstrumentaler, en mer uttalt punkatmosfære og en gitarlyd så grimete at det til tider lukter årgangs-black metal av den («Enchilado»). 

Jammen er det ikke - sjokk av sjokk - et par nesten-ballader også. 
Og han synger godt nok, i hvert fall for denne typen fest. 

Referansealbumet kan sies å være Johnny Thunders' «So Alone» (1978). 
«You Petter B. Goode» er sannelig en del bedre. 

BESTE LÅT: 
«Whatever Happened» 
