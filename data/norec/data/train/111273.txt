Spillanmeldelse:«The Sims 3: Helaften» 

(VG Nett) 
«The Sims 3: Helaften» føyer seg inn i rekken av utvidelsespakker du kanskje trenger. 
Kanskje ikke. 

Utviklerne av «The Sims»-serien vrenger sine kreative hjerneceller for stadig å finne nye vinklinger på utvidelsespakkene sine. 
Ifølge EA er denne utvidelsespakken et ønske fra fansen. 
Jeg synes det er utrolig at fansen fremdeles har behov for utvidelsespakker, med alle som finnes på markedet. 

Konseptet går ut på at du skal være partyløve, i akkurat den varianten du måtte ønske. 
Du kan for eksempel være en berømt filmregissør, en linselus, en B-kjendis, et bandmedlem eller bare en bråkebøtte. 

Så gjelder det å jobbe seg oppover i VIP-verdenen. 
Du må lære deg å prate riktig med dørvaktene, så du kommer deg inn på de kule stedene, lære deg de sosiale kodene, mingle med de rette menneskene og oppføre deg som forventet. 

Hva blir du da? 
For eksempel en kul rockestjerne, eller en partprinsesse alla Paris Hilton. 

Boligene er selvsagt i fokus, som vanlig. 
Denne gangen har de også lagt inn et «vampyrstrøk», trolig svært inspirert av vampyrtrenden som herjer nå. 
Du som bare vil være flashy og kul, kan for eksempel bosette deg i en penthouseleilighet i et fasjonabelt strøk, med designermøbler og boblebad og det hele. 

Så er det bare å leve som du ønsker: 
Feste på kule takterasser med hippe mennesker, reise på turne med bandet eller henge med de mystiske, skumle vampyrene. 

Dette er ganske morsomt en stund, og så føyer det seg inn i den støvfylte rekken med utvidelsespakker på «The Sims»-hylla. 

THE SIMS 3: HELAFTEN Plattform: 
PC/Mac Genre: 
Simulasjon Alder: 12 Utvikler: 
Visceral Games Utgiver: 
Electronic Arts 
Mer info 
