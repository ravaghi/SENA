Green Day:«American Idiot: The Original Broadway Cast Recording» 

(Reprise/Warner) 

Og nå: 
«punkmusikal». 

De amerikanske stadionpunkerne maler for tiden med veldig bred pensel, så det virker ikke altfor corny at deres comebackalbum fra 2004 nå har blitt en Broadway-musikal, ispedd materiale fra fjorårets mindre populære «21st Century Breakdown». 
Slikt må det selvfølgelig bli en slags plate av. 

En veldig rar plate, der musikken minner mistenkelig om originalinnspillingene, og vokalen alternerer mellom Billie Joe Armstrongs gamle opptak og musikalensemblets nye tolkninger. 
Ofte føles det som en vulgær fattigmannsutgave av kjent stoff; noe spesielt «Holiday» og «Know Your Enemy» får lide under. 
Når damene tar mikrofonen får man i det minste en følelse av at det er noe poeng ved denne rimelig poengløse utgivelsen. 

BESTE LÅT: 
«Letterbomb» 
