Vanedannende vakkert
"You know me better than even God will ever do" , synger Janne Hea til bestevenninnen i åpningskuttet. 

Stemningen er melankolsk, harmoniene myke. 
Plystringen mot slutten er prikken over i-en. 
Det er slik det skal gjøres. 
Hun har sju sanger til på debutalbumet, men jeg er nødt til å spille "Katie" om igjen. 

Når dette er unnagjort, blir resten slett ingen nedtur. 
" I love my dad very much/no doubt about it/but I honesty don't know him very well ", synger skilsmissebarnet på "Father". 

Hea er fra Hadeland, og hun sammenlignes med artister som Iris Dement og Gillian Welch. 
Det er slett ikke ufortjent. 
Med seg har hun Mari Skeie Ljones (fele/vokal) og Torgeir Waldemar Engen (gitar/banjo/vokal). 

Dette er så vakkert at oppfølgeren må komme raskt. 

Beste spor: 
"Katie", "Father", "Dust" "Wishing well". 
