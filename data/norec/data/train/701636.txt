Ekteskapstrøbbel for Beyonce
Fra de milde kanadiske skoger til Beyonce Knowles, som ved siden av å være en av USAs mest populære treminutters-sangerinner, også er en slags vinner i Queen Latifah look-a-like-konkurransen. 

I denne filmen spiller Beyonce en møbelorientert kaksehustru med motlyskrøller i det mahogniskinnende California-lyset, og du får se alle eiendelene deres siden innredning er viktig for folk som kanskje skal gå fra hverandre. 

For Beyonces mann treffer Ali Larter i heisen, og hun er blond som Lots hustru og har et floksesmil som egentlig fyller opp systemet med mindre soliditet enn risnøtter med skumma melk. 
Hva gjør ektemannen til den vakre eboyonce? 
Han kikker nysgjerrig på den rare hvite dama gjennom persiennene. 
Mer gjør han ikke. 
Men Larter blir aldeles spinngalen og trenger seg på ham på glenclosettet (unnskyld) sånn at kollegene hans kanskje kan tro at han rister litt for mye etter avgang. 

Jeg gjetta at filmen skulle slutte med at Larter kom etter Beyonce med kniv i hennes eget hus. 
Jeg tok feil. 
Hun kom med ei diger kølle siden dette er området til det afro-amerikanske Amerika. 
«Jeg skal grisebanke deg!» 
Hvem tror dere vinner? 
Nettopp. 
Tora Berger. 
