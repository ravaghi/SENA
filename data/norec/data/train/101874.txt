Plateanmeldelse:Avicii - «True: Avicii by Avicii» 

For mye Avicii? 

Når verdens største pophouse-DJ trenger en remiks av egen plate, faller jobben naturlig nok på ... ham selv. 

Problemet er at Tim Bergling blir tittende bakover. 
Svenskens debut fra i fjor, «True», utmerket seg med den originale blandingen av bluegrass, country og EDM. 
Mer classy enn Rednex. 

Og joda. 
«Hey Brother» får et hypnotiserende klimaks, «Dear Boy» har blitt en bedre låt (uten den enerverende sagsynthen) og «You Make Me» kler sin nye klubbdrakt. 

Men Avicii spiller ikke på sine nye styrker her. 
Han behøver organiske lyder for å sprøyte menneskelighet inn i den ellers kantete og kalkulerte elektronikken. 
Fordelen er at man gleder seg til vokalpartiene. 

BESTE LÅT: 
«Dear Boy» 
