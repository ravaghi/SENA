D-Link DI-634M
Nå er også D-Link klar med sin ruter med MIMO, antenneteknikken som gir bedre dekning og rekkevidde. 
Vi har testet. 

Som vi har skrevet i en tidligere artikkel står MIMO for Multiple In Mutiple Out, og teknikken generelt er ikke helt dagfersk. 
Den ble omtalt allerede i 1996 i en artikkel fra Bell Labs. 

LES OGSÅ: 

Både Belkin og Linksys annonserte produkter med denne teknikken, basert på Airgo sin basisteknologi 
TrueMIMO allerede i fjor, men det er først nå de begynner å bli tilgjengelige. 
Linksys har dessuten skapt sin egen term "SRX" som står for "Speed and Range eXpansion" 

Grovt skissert går teknikken ut på å sende flere signaler på samme frekvens på flere antenner. 
Ved å bruke en signalering som utnytter refleksjonene som oppstår i dekningsområdet, får man bedre rekkevidde og høyere hastighet enn ved andre antenneløsninger. 

Ordinært trådløst utstyr bruker enkle eller doble antenner, og med ordinære signaler vil refleksjonene i dekningsområdet ofte gi utfasinger og dermed mindre rekkevidde. 

Nå er også D-Link klar med sin MIMO-ruter, som har fått navnet DI-634M og er en del av 2XR produktfamilien. 
2XR står for Xtended Range og Xtended Rates. 
Et annet medlem i familien er det trådløse PC-kortet DWL-G650M som vi også testet sammen med ruteren. 

Installasjon 

Installasjon og oppsett av utstyr fra D-Link har vi alltid hatt gode erfaringer med, og også denne gangen var det ingen problemer. 
Responsen på menyvalg og aktivering av endringer var riktignok merkbart tregere enn hos andre rutere fra D-Link. 

Funksjonaliteten er den samme som hos de fleste andre typiske 802.11g bredbåndsrutere, med 4 svitsjede porter, NAT, VPN, WPA, osv. 
Det som er spesielt er antenneløsningen. 

Rekkevidde 

Sammenlignet med vårt basisutstyr som består av en DI-624 ruter og en Dell Inspiron med innebygd 802.11g (blå ring), var rekkevidden med MIMO-løsningen fra D-Lnik (gul ring) bare litt større. 
Vi snakker om en økt avstand med dekning på rundt 3 meter. 

Her var Linksys sin løsning (rød ring) langt bedre, vi snakker om å dekke neste nabo i veien... 

Stabilitet 

Men når det kommer til stabilitet innenfor det dekningsområdet som er relevant, nemlig innenfor husets vegger fra hems og ned i kjelleren, så var D-Lniks løsning klart bedre. 

Med en gang vi hadde løsningen med PC-kortet installert i den bærbare, og kontakten med ruteren var etabliert, så kom meldingen om at forbindelsen var Excellent. 
På det ordinære utstyret opererer vi med Very Good på samme sted. 

Dekningen på alle fil typer var konsistent i hele huset, så små avvik og så jevn ytelse har vi aldri sett hos noen annen løsning vi har testet. 

Linksys løsning hadde en god del større avvik og systemet måtte jobbe mer for å opprettholde forbindelsen. 

Også med den innebygde 802.11g i Dell-PCen ga D-link meget bra, men ikke like jevn ytelse. 

Konklusjon 

DI-634M og DWL-650M ga den beste dekningen vi har målt innenfor vårt trehus. 
Rekkevidden utendørs var ikke dramatisk mye bedre enn vårt ordinære referanseutstyr, men målbart. 

Les også del 2 av denne testen! 
