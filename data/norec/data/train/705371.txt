Tullus:Mye moro i sjøen 

Skal du supplere bilens musikktilbud før ferien, har Tullus noe for småtassene i baksetet . 

Tullus: 
«Hopp i havet med Tullus!» 

Det skader ikke at sangene er av det sesongriktige slaget. 
Stavanger-trioen åpner med «Hopp i havet» og fortsetter med «Havets bunn» og «Undervannsbåten». 
Sistnevnte er blant de friskeste låtene på platen, takket være avslutningen. 

Tullus er vokalist Marianne Jonassen, tubaist Roald Hindal og multiinstrumentalist John Gunnar Akerø, som har hånd om det meste av låtskrivingen. 
En rekke andre, både store og små, bidrar også på platen. 

De fleste sangene er lagt til det våte element, og for helhetenes skyld kunne godt alle 14 vært det. 
Det er kanskje alt vannet som gjør tekstene flyter påfallende lett, enten det gjelder en kreisi krabbe som ikke vil krabbe sidelengs eller en sei som er lei. 

Platen smaker av sommer, og en «Kaketur ved Prestestø» høres ut som noe alle burde få oppleve en gang i livet. 
Og å danse «Popkorn»-dansen. 

Beste spor: 
«Undervannsbåten», «Pingviner», «Kaketur ved Prestestø», «Popkorn». 
