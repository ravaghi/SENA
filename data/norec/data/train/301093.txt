Har funnet tilbake til råskapen
Killswitch Engage gjenforent med gamlevokalisten Jesse Leach. 

ALBUM: 
Killswitch Engage traff seg selv i døren på den selvtitulerte forgjengeren fra 2009. 
Resepten var utvannet og dreiningen mot mer radioformaterte låter fungerte bare sånn passe. 

Siden den tid har patossangeren Howard Jones hoppet over bord og gamlevokalisten Jesse Leach, etter mange av kjernefansens smak den beste, mønstret på igjen. 
Det høres. 
«Disarm the Descent» er mer fandenivoldsk enn det bandet har prestert på en stund. 

«The Hell in Me» 

Produksjonen er rik og nyansert, selv om renvokalen til Leach til tider føles noe overprodusert. 
Den lille svakheten er at bandet gjør lite nytt og må dermed konkurrere mot de beste platene i katalogen. 

Sett denne ved siden av «As Daylight Dies». 
