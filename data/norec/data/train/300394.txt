De gamle er ikke eldst for alltid
Tortoise. 

||| 
CD: 
Er tittelen på Tortoises sjette album en kommentar til deres egen opphøyde stilling som utkårede pionerer og forfedre for alskens ambisiøs, sjangerblandende musikk de siste ti år? 

Noen gir Chicago-bandet æren for den moderne postrocken nærmest i sin helhet, men i god Tortoise-stil lar ikke melodiene på «Beacons of Ancestorship» seg helt fange inn i de etter hvert ironisk tette grensene postrocken har skapt for seg selv. 

Litt elektrojazz her, litt psykedelia her og litt garasjeriff der, korte og lange låter; ingenting er konstant ved denne skiva unntatt mangelen på vokal. 

Og kvalitetsnivået, som ligger et frustrerende sted litt over midt på treet. 
Smakfullt og proft og allsidig og nydelig mikset, ja. 
Men med mindre en skal gi de gamle gutta mer godvilje enn de har godt, av er dette ingenting deres mange disipler ikke har gjort bedre. 
