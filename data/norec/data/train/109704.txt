Albumanmeldelse:Lana Del Rey - «Born To Die - The Paradise Edition» 

Lana deler ut bonus. 

ALBUM: POP (Polydor/Universal) 
Plater blir tilsynelatende aldri helt ferdige i vår tid (du vet, tiden som skulle «utrydde albumformatet»). 
Stadig kommer det nye utgaver med nye bonuskutt, og her er det et av årets mest egenartede og storselgende album som skal til pers. 

«The Paradise Edition» inkluderer de tre sporene som allerede var på deluxeutgaven fra januar, samt ytterligere ni låter. 
Med andre ord nok materiale til å kalle det en helt ny Lana-plate, og det samlede inntrykket er enkelt og greit en veikere utgave av «Born To Die». 

Musikken er utelukkende mer av det samme; 26-åringens patenterte «sadcore». 
Blinkskudd som «Ride» og «Cola», bommerter som «Body Electric» og en coverversjon av «Blue Velvet» der Lana går inn i rollen som en parodi på parodien hun i utgangspunktet er. 
Metaoverdose, men god jul da dere. 

BESTE LÅT: 
«Ride» 

THOMAS TALSETH 
