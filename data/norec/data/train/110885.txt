Alison Krauss & Union Station, «Paper Airplane»
(Rounder / Universal) 

Ballader og blågress. 
Forskjellene mellom Robert Plant og Alison Krauss, som jo laget et feiret album sammen i 2007, kan illustreres ved Richard Thompson-sangene de velger å tolke på sine respektive siste plater. 
Plant gikk for den komisk mørke «House Of Cards». 
Krauss velger seg smellvakre «Dimming Of The Day». 

«Paper Airplane» tar opp tråden nøyaktig der Krauss og bandet hennes slapp den i 2004. 
Dan Tyminski tar seg av de røffe, mer bluegrasstradisjonelle sangene. 
Krauss synger nydelig på et sett nystrøkne, velproduserte ballader. 

Like forutsigbart som flott? 
Jo, jo. 
Men så pent 'a, gitt. 

BESTE LÅT: 
«Paper Airplane» MORTEN STÅLE NILSEN 
