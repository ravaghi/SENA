Soul sister
Her kommer vi til et underholdnings-filosofisk skille i Vesten. 

Det finnes mange som synes det er stort å se soulsangerinner skrike magesaft utover ufrivillige mikrofoner med storm-hylster. 
Vi er noen som får fysisk vondt. 
Det finnes også mange som føler seg vel med at sangerinnene etterpå snakker sentimentalt om synging, men vi er mange som heller ville ha hørt en rørlegger fortelle om gjengefrekvensen på rørlegger-tenger. 
I «Dreamgirls» medvirker Beyoncé Knowles, det høyrøsta nye funnet Jennifer Hudson, en ekkelt sleika Jamie Foxx og patetisk utkledd Eddie Murphy-dust, og de er fryktelige alle sammen. 
Filmen foregår på 1960-tallet, som var et grusomt tiår, og den skildrer kanskje The Supremes, som blant kule rockere ble sett på som teite doriser. 
Som sagt. 
Et skille. 
