Indre jordskjelv
Regi og manus: Rachid Bouchareb 

Skuespillere: 
Brenda Blethyn, Sotigui Kouyaté, Marc Baylis 

Sensur: 
11 år 

Dette er en film om kjærlighet til sine barn. 
Og i så måte om uvisshet og angst av den dype sorten. 

Her myntet ut i bekymringen som griper en enke på en av øyene i Den engelske kanalen da hennes datter ikke gir livstegn fra seg etter det store terroranslaget i London sommeren 2005. 
Hun reiser til London for å lete. 

Samtidig reiser en afrikanskfødt mann til London fra Frankrike, han har fått et oppdrag av sin kone i Afrika: 
Let etter vår sønn i London, jeg hører ikke fra ham. 

Det er en ren, dagnær og ramt realistisk film, med et rolig åndedrag. 
Og alt, hver nøling, hver misoppfatning, hvert mentale lynglimt, tolkes gjennom den meget bevisste og kloke skuespilleren Blenda Blethyn (”Pride & Prejudice”, ”Saving Grace” m.m.). 

Et sterk film om ømhet og omtanke, bevegelig utført og med bevegende virkning. 
