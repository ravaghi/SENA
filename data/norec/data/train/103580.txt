Chris Rea:«The Blue Jukebox» 

(Edel) 

Britiske Chris Rea fortsetter å dyrke bluesen sammen med sine franske musikere. 

Chris Rea fortsetter blues-stilen som han vendte tilbake til på sin forrige plate «Stoney Road». 
Den nye platen, med 13 låter signert Rea, appellerer mer til blues- enn til popfansen. 
Hans hese, litt såre stemme kler bluesen, men denne platen kommer neppe til å bli blant hans største kommersielle suksesser. 
Det er en nokså ordinær og jordnær plate, der den gode åpningen «The Beat Goes on» ikke blir fulgt opp gjennom resten av produksjonen. 
Best er han i «Baby don't cry» og «Somebody Say Amen». 
Disse tre er platens beste sanger. 
