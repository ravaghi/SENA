Ole Ivars:«Vi tar det tel manda'n» 

(Tylden) 

Ole Ivars fortsetter i kjent stil på sin nye plate med 15 nye sanger signert William Kristoffersen. 
Platen vil nok være en glad førjulsgave til bandets mange danseglade fans. 

Her er det dansbare sanger og to instrumentaler, sangene er atskillig bedre og svinger mer enn instrumentalene. 

Ole Ivars synger både om sladrekjerringer, fadderbarn, vårfornemmelser og databrudd. 
Dette er en jevnt bra plate, men jeg savner den store melodien som du går rundt og nynner etter at du har hørt platen første gang. 

Tittelmelodien, «Brev tel Carla Lorena» og «Det var itte kjerringa» er dansebandet på sitt beste på denne platen. 
