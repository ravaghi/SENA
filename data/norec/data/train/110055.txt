Fun:«Some Nights» 

(Warner) 

Moro. 
Men mye. 

Jo mer skamløs den er, jo bedre er popmusikken - så lenge vi snakker om singelformatet. 
Med den like irriterende som fengende «We Are Young» har da også denne New York-trioen vist at de behersker dét. 
På album nummer to gaper de høyt, for høyt. 

Du har selvfølgelig baller når du går inn for å knytte dine Queen- og ELO-tilbøyeligheter til hip hop; «Some Nights» er produsert av Jeff Bhasker, som hadde flere fingre i Kanye Wests siste kvadruppelburger. 
Resultatet er så tungt arrangert, symfonisk og hypermelodisk at det føles horete å høre på, rytmene knatrer presist og tøft, mens Nate Ruess synger vidunderlig svalt.Men «Some Nights» er som marsipankake: 
Superdigg i begrensede porsjoner, kvalmende når metningspunktet er passert. 

BESTE LÅT: 
«It Gets Better» 
