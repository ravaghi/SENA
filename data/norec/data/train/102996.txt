Dream Theater:«A Dramatic Turn Of Events) 

(Roadrunner / Warner) 

Utmattende storstilt fra drømmeteatret. 

I god Dream Theater-stil klokker halvparten av låtene her inn på over ti minutter, hvilket betyr at bandets mange progelskende fans vet nøyaktig hva de får, selv om trommis Mike Portnoy nå har vinket farvel. 

Likevel har det de siste årene sneket seg inn en mykere, nesten radiovennlig side midt blant de halsbrekkende tempo- og taktskiftene som kjennetegner perfeksjonistene i Dream Theater. 
Det grandiose og storslåtte elementet i låtene (eventuelt rock-suitene) tar fremdeles pusten fra deg, men en økende mangel på skarpere kanter gjør nå at de lengste låtene fremstår mer utmattende enn strengt tatt nødvendig. 

BESTE LÅT: 
«Build Me Up, Break Me Down». 
