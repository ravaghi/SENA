Maria Haukaas Mittet - «Piangero la sorte mia» fra Giulio Cesare in Egitto (1724)
– «Julius Cæsar i Egypt» høres ut som en glemt Asterix-tegneserie, men er fremdeles en av de oftest framførte operaene fra barokken. 
Haukass Mittet synger Kleopatra fra fengselsgulvet, der hun tror Cæsar er død. 
Det gir lite rom for annet enn smerte og gullkantet sorgkjole som rekvisitter. 
Haukaas Mittet klarer dette både troverdig og intenst innlevende, spesielt i det mer aktive mellompartiet tror man seriøst på at hun en gang var en ganske, eh, pyramidal størrelse og at det nå er lite igjen å stå opp om morgenen for. 
For øvrig interessant at det er Händel, og ikke Mozart og Puccini er den eneste som er representert med to arier i høstens operakamp. 
