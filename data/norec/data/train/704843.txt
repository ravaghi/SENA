Etterlyst av rånerne
Når tante politi mener at du har vært slem nok bak rattet, er det på tide å trykke gassen enda hardere ned. 
Det er filosofien bak Most Wanted, som lar små og store glede seg over muligheten for å grisekjøre helt uten fare for å havne bak gitter på ordentlig. 

Et spill med mange morsomme biler lar deg råne gatelangs med og mot likesinnede i en åpen verden. 
All denne råningen gir deg ekstrapoeng, som igjen gjør at politiet har enda mer lyst til å ta deg før du skader noen, din svinepels. 

Noen mener at dette er et av årets beste spill. 
Isåfall har det vært et temmelig uinspirert år. 
Men det er morsomt nok en stund. 
Det kom et spill med samme navn og samme formål i 2005. 
Det var også kjekt. 
