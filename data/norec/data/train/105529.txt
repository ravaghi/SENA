Plateanmeldelse:Tinariwen - «Emmaar» 

Eksil i ørkenen. 

ALBUM: ROCK Tinariwen «Emmaar» (Wedge/Indie) Urolighetene hjemme betyr at Malis fremste bluesrockere var i utlendighet i anledning innspillingen av dette albumet. 
Enda godt at Joshua Tree-ørkenen i California kan brukes til mer enn fotosesjoner med Anton Corbijn. 

Oppbruddet har ikke medført noen revolusjon i soundet deres. 
Vi må igjen ty til begreper som «slangeaktig buktende gitarmelodier», og adjektiver som «hypnotisk». 

Viktigst av alt: 
«sexy». 
Skikkelig, skikkelig sexy. 

Folk fra Chavez og Red Hot Chili Peppers - gitaristen Josh Klinghoffer, ingen av de andre klovnene - bidrar. 
Genistreken er den subtile bruken av Jack White- og «norgesvenn» Fats Kaplin på fele (og steel?). 

Ekstremt vellykket. 
Og sa jeg sexy? 

BESTE LÅT: 
«Sendad Eghlalan» 

MORTEN STÅLE NILSEN 
