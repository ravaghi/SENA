Per Gessle:«En händig man» 

(Elevator / EMI) 

Mer solskinnspop fra Sveriges popkonge. 

Det er en klisjé, men likevel - enkelte låtskrivere modnes som fin vin jo eldre de blir. 
Per Gessle er definitivt en av disse. 
Gjennom flere soloskiver har den tidligere Roxette-sjefen pøst på med solfylte kvalitetslåter som er egnet til å sette lytteren i godt humør. 

Gessle kunne skrive store kommersielle hits i Roxette, men han er også en utmerket håndverker i kraft av bare sitt eget navn. 
Gessle var jo også hjernen i Gyllene Tider, og fra denne tiden vet han dessuten hvordan han skal arrangere låtene for at de skal få dette ekstra, lille krydderet som er så verdifullt når du skriver pop-musikk for en mer voksen aldersgruppe. 
Hører du, Bryan Adams? 

Lær av Per Gessle. 
Han er mesteren der! 

ANBEFALTE KJØP: 
«En händig man», «Jag skulle vilja tänka en underbar tanke», «Dixy», «Våldsamt stillsamt». 
