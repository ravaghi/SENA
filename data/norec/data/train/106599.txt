Harmløst tøv
Regi: 
Donald Petrie. 
Am. komedie. 
Tillatt for alle. 

I overkant overdrevent om jente med flaks, gutt med uflaks og omvendt. 

STJERNER: 
Lindsay Lohan, Chris Pine, Faizon Love, Missi Pyle, rockebandet McFly. 

HANDLING: 
Ashley (Lindsay Lohan) er en jente med like mye flaks som fetter Anton. 
Hun slipper unna enhver regnskur, køer på Manhattan, vinner alltid på flaxlodd og får drømmejobben. 
For Jake (Chris Pine) er alt motsatt - absolutt alt går galt. 
De møtes under et karneval, kysser hverandre - og vips, så har hellet byttet eier. 

DOMMEN: 
Lohan og Pine, to unge Hollywood-sjarmtroll, vil sikkert trekke et ungdommelig publikum, ene og alene for hvem de er. 
Men de klisjéfylte overdrivelsene i denne komedien er galopperende tåpelige og utmattende. 
Den «heldige» har flaks hvert sekund, den «uheldige» uflaks like ofte. 
Det hele er spunnet rundt en historie om et band som søker suksess i New York. 
Det beste man kan si om denne fort glemte fortellingen, er at den er fullstendig harmløs - med enkelte glimt som fremkaller smilet. 
