Erkebritisk erketull
Regi: 
Edgar Wright. 
Genre: 
Komedie. 
Britisk 

MED: Simon Pegg, Nick Frost, Bill Bailey, Tim Barlow, Jim Broadbent, Steve Coogan, Timothy Dalton, Bill Nighy. 

HANDLER OM: 
Nicolas Angel er Londons beste politimann, med 400 prosent flere pågripelser enn den nest beste. 
Han blir derfor «forvist» til en tilsynelatende idyllisk småby, der ingenting - absolutt ingenting - blir som før etter vår manns ankomst. 

DOM: Britisk kultstoff, dette. 
Med dyktige og velkjente skuespillere. 
Grunnlagt i zombieparodien «Shaun of the Dead» (2004), som kom på video i Norge. 
Det er så vilt, så dumt og så energisk og gjennomført steingalt, at ganske mange nok vil gi seg ende over. 

Vi andre må nok konstatere at det går for lang tid før man forstår noe som helst, før småbyens virkelige helvete avslører seg og hele parodimaskineriet omkring filmer som «Die Hard»-serien slippes løs. 

Her er utvilsomt potensial. 
Men litt for skjult for meg. 
