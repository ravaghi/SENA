Katalysator for sinne, sykdom og andre ting som kan gjøre hverdagen til en trang gang
Okkultokrati er i form. 

ALBUM: 
Ikke alle lager musikk for å behage. 
Oslobandet, som egentlig ikke er et osloband, Okkultokrati, er definitivt et av dem. 

Deres etter hvert lett gjenkjennelige fusjon av kald punk, metal og hardcore er mer en katalysator for sinne, sykdom og andre ting som kan gjøre hverdagen til en trang gang. 

På «Night Jerks» låter gjengen som alltid innbitt, men samtidig angrepsvillige og fokusert. 
Tempoet er skrudd inn mot midten, hvor de kvernende låtene blir brutt opp av mer ambiente og stemningsskapende kutt som «Zero Kulto». 

«Moon Daggers» 

Med sine kataoniske fraseringer, låter monotone «Rose Crux» noe om det norske avantgarde-bandet, Munch. 

Det er mye kløktig låtskriving på «Night Jerks», kanskje bandets beste så langt? 
Anbefales. 
