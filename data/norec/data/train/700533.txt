Mer puppe-harry
Da eksil-inderen Taj Mahal Badalandabad flytter til England, treffer han ei dame som suger indisk saus av brystvortene hans på flytoalettet, men det svir da han utvider behovene ved å helle chili på gandhien. 

Ingen kunstutfoldelser i denne toer-filmen blir bedre etter hvert. 
«Van the man 2» er virkelig en ekstremt slurvete harry-komedie, skrevet av religiøst forplikta motstandere av oppfinnsomhet. 

Filmen er først og fremst en rutsjebane for ufullendte kjønnsmetaforer. 
Her er det dessuten med paintball-krig, øl-stafett, superhjerne-quiz, bikkjeutstilling – alt gnistrer mindre enn når nevrotikere gnir et fuktig tørkehåndkle mot en halvtint vannis. 
På en tirsdag. 
