Carola:«Från nu till evighet» 

(Sonet/ Universal) 

Carolas nye svenskspråklige album er ikke helt svensk: 
Det inneholder også den engelskspråklige versjonen av Grand Prix-sangen, «Invincible». 

I tillegg til Thomas G:son, som har skrevet de de fleste av sangene, har Carola vært med og skrevet hele eller deler av enkelte sanger. 

«Från nu till evighet» treffer Carolas trofaste fans, men hun får neppe noen nye. 
Dette er en popplate med raske melodier og fullt øs der Carola går ut i hundre og deretter øker. 

«Stanna eller gå» og balladen «Vem kan älska mig» er platens beste spor. 
Carola utfordrer hverken seg selv eller lytteren med denne platen. 

Den er A4, småkjedelig om du vil. 
Carola har en god stemme, mange av sangene har gode refreng, men hun klarer ikke å heve seg over det jevne. 
