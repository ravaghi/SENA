Djerv, «Djerv»
(Indie Recordings) 

Alfahunnen er tilbake. 

Agnete Kjølsrud utgjør nå alfaparet i Djerv med samboer og metaltrommis-veteran Erlend Gjerde, og det er ikke ueffent å si at Djerv er en krysning av parets foregående band, Animal Alpha og Stonegard. 

Platen åpner med et vanvittig brøl fra Kjølsrud og ditto illsint tekst, hvilket utgjør en naturlig overgang fra nettopp Animal Alpha. 
Djerv fremstår imidlertid fort mer melodiøse og låtbaserte, men selv om Agnete Kjølsrud har tonet ned det mest teatralske i stemmen, blir helheten noe knugende ettersom Stian Kårstads skeivtgående svartmetallriff er mikset svært langt fremme i lydbildet. 
La ikke det forhindre deg i å oppdage noe av den mest energiske metal'en utgitt i Norge hittil i år! 

BESTE LÅT: 
«Gruesome Twosome» STEIN ØSTBØ 
