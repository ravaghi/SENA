VGs spillerbørs:Slik spilte cupfinalelagene 

ULLEVAAL (VG) (Molde - Odd 2-0) Fredrik Gulbrandsen (22) ble matchvinner i cupfinalen på Ullevaal, men var ikke banens beste. 

10 siste cupvinnere 

﻿﻿Den tidligere LSK-spilleren jobbet, løp, slet og fikk belønning da han sendte Molde i ledelsen etter 73 minutter. 
Han kunne fått sitt andre gule kort få minutter senere og ble byttet ut. 

I en tett og jevn finale var det de defensive spillerne som utmerket seg mest med Odds stopperuo i spissen. 

Her er VGs vurderinger: 

Ørjan Håskjold Nyland 5 

Hadde full kontroll på det lille Odd skapte og trengte ikke gjøre én skikkelig redning i løpet av kampen. 
Som vanlig meget god og trygg med begge ben. 

Martin Linnes 4 

Sander-gutten var sjeldent lite med offensivt. 
Fikk kjørt seg noe før pause i duellen mot Shala, men hadde bedre kontroll de siste 45 minuttene. 

Joona Toivio 6 

Solid, men et lite hakk mindre sentral enn stoppermakker Forren. 
Hadde som kollegaen bra kontroll på Frode Johnsen også i hodeduellene. 

Vegard Forren 7 BB 

Nær ledermålet på et knallhardt frispark før pause. 
Tok for seg i luftrommet og matchet Frode Johnsen i duellene. 
God i begge ender av banen. 

Per Egil Flo 5 

Gode cornere fra den tidligere Sogndal-spilleren. 
Hadde få problemer med Bentley. 
Kom mer med offensivt etter pause, men lite involvert i avgjørende faser. 

Harmeet Singh 4 

Oslo-gutten utmerket seg ikke på Ullevaal. 
Var aggressiv og engasjert, men klarte ikke å prege kampen slik han til tider har gjort i Tippeligaen. 

Etzaz Hussain 6 

Unggutten var et lite hakk bedre enn kollega Singh. 
God med ballen og fungerte som fordeleren på Moldes midtbane. 

Mattias Moström 6 

Den livligste av de offensive spillerne på Molde. 
Slo et strålende innlegg til Gulbrandsen som burde scoret etter en times spill. 

Mohamed Elyounoussi 5 

Slet med å prege kampen og pådro seg et gult kort etter hvilen etter en klønete takling. 
Kunne scoret etter 64 minutter da han skøt i nettveggen, men fikk æren av å punktere. 

Daniel Chima Chukwu 4 

Lite involvert foran mål, men viktig i det oppbyggende spillet. 
Jobbet mye alene og «klikket» dårlig med spissmakker Gulbrandsen. 

Fredrik Gulbrandsen 5 

Burde scoret etter 62 minutter da han ble servert foran mål av Moström. 
Løp mye, men fikk til lite. 
Ingen stor kamp av spissen. 

Odd: 

André Hansen 4 

Hadde ikke altfor mye å gjøre. 
Gulbrandsens 1-0-mål kom i keeperhjørnet, men avslutningen var hard og fra kort hold. 
Svak retur på kampens andre mål. 

Jarkko Hurme 5 

Solid match av finnen. 
God defensivt og fine bidrag fremover i banen. 
Kunne sørget for Odd-ledelse før pause med en kanon fra rundt 20 meter. 

Lars-Kristian Eriksen 6 

Meget solid kamp i midtforsvaret tross to baklengsmål. 
God i duellspillet og hadde god kontroll på Gulbrandsen og Chukwu bortsett fra på 1-0-scoringen. 

Steffen Hagen 6 

God finale av landslagsspilleren. 
Hadde i likhet med Eriksen bra tak på Moldes angripere. 
Solid i duellspillet og god med ballen. 
Solid. 

Thomas Grøgaard 5 

Best før hvilen da han var god på venstresiden sammen med Shala. 
Ble mer borte etter hvilen og konsentrerte seg mest om det defensive. 

Jone Samuelsen 5 

Årets spiller på VG-børsen klarte aldri å dominere finalen. 
Hevet seg utover. 
Kunne scoret på en suser før pause, men Nyland slo avslutningen til corner. 

Fredrik Oldrup Jensen 4 

Som flere av medspillerne var den lovende midtbanespilleren best før pause. 
Forsvant mer etter hvert og ble til slutt byttet ut til fordel for Gashi. 

Fredrik Nordkvelle 5 

Gjorde en ålreit jobb på midten. 
Utmerket seg med en fin pasning til Samuelsen som var nær mål før pause da «alle» ventet et innlegg. 

Herolind Shala 6 

Best før pause. 
Skapte mest farligheter av Odd-spillerne, men ble likvel byttet ut etter 65 minutter i det som trolig er hans siste kamp for Skiens-klubben. 

Frode Johnsen 4 

Odd kom til sjeldent få innlegg på Ullevaal. 
Det passer naturligvis dårlig for Johnsen som aldri fikk vist frem luftstyrken. 
Kom ikke til målsjanser. 

Bentley 3 

Lyktes med enkelte dribleserier og raid uten at det ble noe mer ut av det i form av målsjanser. 
Hadde et godt tak på Moldes backfirer. 
Mistet ballen før ledermålet. 

Kampen: 

Vurdert av Wegard Bakkehaug, Morten Stokstad og Bjørn Arne Johannessen 
