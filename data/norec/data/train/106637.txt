Langsom «Lonesome»
Regi: 
Steve Buscemi Amerikansk, sort komedie. 
11 år. 

STJERNER: Casey Affleck, Liv Tylor, Mary Kay Place, Seymour Cassel, Kevin Corrigan, Mark Boone Junior. 

HANDLING: 
Mislykket og deprimert forfatterspire (Affleck) vender hjem til gudsforlatt småby i Indiana, og tar inn hos mor (Place), far (Cassel) og nyskilt storebror (Corrigan). 
Brødrenes «konkurranse» om mislykkethet vinnes midlertidig av storebror, som gjør selvmordsforsøk i bil siktet inn mot et tre - deretter av mor, som feilaktig havner i arresten. 
Forfatterspirens ambisjon om å hengi seg til sin depresjon på heltid forstyrres idelig av familiære ulykker og hverdagens krav - samt av en vakker sykepleier og et fortapt småpikelag (basket). 

DOMMEN: 
Intet streiff av lys får nå frem til denne films mørklagte sjel - sant å si heller ikke til publikum (oss). 
I motsetning til Buscemis regidebut - den inntagende aggressive «Trees Lounge» (1998), der ingen av småbyens tapere unnlot å la seg provosere om anledningen bød seg - mangler denne filmen det gnist av liv som gjør sten til gull og tragedie til den kosteligste av alle genre: 
Den mørke komedie. 
Ingen boblende understrøm gir næring til denne beretning, der hva vi får er hva si ser: 
Ganske triste greier. 
