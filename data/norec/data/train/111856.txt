Lettbeint satire
Kevin Costner er den kjødelige versjonen av Homer Simpson og takler oppgaven overraskende bra til gammel kvinnebedårer å være. 
Godtar du de litt teite premissene i denne milde satiren om det amerikanske kaosvalget i 2004 kan du forberede deg på mer enn grei lettbeint underholdning. 
Vær likevel advart mot tidenes svulstigste «alle kan i mulighetenes land hvis de bare løfter ræva fra sofaen»-tale fra hovedpersonen selv i ti nesten uutholdelige avslutningsminutter. 
