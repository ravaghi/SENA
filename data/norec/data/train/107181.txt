Vamp:«Siste stikk» 

(Major) 

Albumet åpner med «Denne uro», en stillferdig låt med piano og strykere som sannsynligvis er noe av det vakreste Vamp har spilt inn noensinne. 

Vamp har levert et nokså variert album med tolv til dels sterke låter, som veksler fra lavmælt melankoli til frodig rock med sedvanlige drag av irsk og norsk folkemusikk. 

Tekstene på «Siste stikk» er som vanlig bunnsolide og utpreget lyriske i snittet. 
I Vidar Johnsen har Vamp dessuten en utmerket og sjeldent uttrykksfull sanger som har et stort register å spille på. 
Få band har en så sterk identitet som Vamp. 
Slett ikke rart at denne gjengen er blitt en institusjon i norsk populærmusikk. 

Om du ennå ikke har innsett at Vamp er et betydelig norsk band, bør du gjøre deg selv tjenesten å sjekke ut låtene «Spor av glør» og «Eg ser deg overalt». 

ESPEN A. HANSEN 
