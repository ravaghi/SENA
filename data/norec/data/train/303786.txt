«Søtt som sukkerspinn, fylt av allsangmuligheter»
Det er noe blomsterbarn-naivt over Jason Mraz. 

ALBUM: 
Amerikaneren Jason Mraz har i løpet ev en ti års periode oppnådd å slå igjennom på verdensbasis, blant annet i Norge med hitlåten «I'm Yours». 

Det er noe blomsterbarnnaivt over hans budskap til verden. 

Tittelen på albumet, som er dedikert til hans tante, forteller om en sanger som vil utforske kjærlighetens sjanser her i verden. 
Som han siterer med enorme bokstaver på innlegget i coveret: 
«Å forstå kjærlighet er noe av det vanskeligste i verden.» 

Formen står til budskapet; lyse, vennlige Stevie Wonder light-sanger, svøpt silkemykt inn i et soulvisepoputtrykk. 
Mraz synger i et toneleie som minner om Don McLean eller Jackson Browne. 

Den enorme takkelista på coveret bærer også bud om en mann som omfavner verden og føler at hans utallige venner gjør ham til et bedre menneske. 

Søtt som sukkerspinn, fylt av allsangmuligheter og potensial for vaiende lightere i konsertsalen. 
