Alternativt hysteri
Regi: 
Jonathan Dayton, Valerie Faris. 
Amerikansk «alternativ» komedie - 7 år, egnet ungdom/voksne. 

MED: 
Greg Kinnear, Steve Carell, Toni Collette, Alan Arkin, Abigail Breslin, Paul Dano. 

HANDLER OM: 
Denne familien - som denne filmen handler om - gir begrepet «dysfunksjonell» en ny og oppfinnsom omdreining: 
Onkel er mislykket selvmordskandidat, bestefar morfinsnortende og grisepratende, far mislykket lykkeprofet, mor er mor, sønnen nekter å snakke, datteren den minst «missete» missekandidat som utklekkes kan. 

Nå har missekandidaten kvalifisert seg til Little Miss Sunshine-konkurransen. 
Og hele gjengen drar av gårde i en folkevognbuss uten clutch. 

DOM: 
En tidvis hysterisk morsom og vilt vindskjev komedie, skreddersydd for elskere av de virkelig alternative og sant uavhengige amerikanske filmer. 
De mer tradisjonelt moroinnstilte, bør la være. 

Alternativt hysteri 
