Ni Liv:«Hallingspark» 

(Slagerfabrikken/Universal) 

Om Aslag Haugen hadde sunget i E Street Band, får du Ni Liv. 
Dermed har vi kjapt plassert Jon Solberg og gjengen som selv har funnet opp sin egen sjanger - telemarkana. 
Eller sagt med andre ord; klassisk amerikanskinspirert låtskriving i rotnorsk Telemark-ramme. 
Riktignok har det innledende tittelsporet sterke ekko av Bruce Springsteen, men det er likevel Hellbillies som Ni Liv legger seg tettest opp mot, på godt og vondt. 
Ikke bare har Jon Solberg den samme stemmeklangen som Aslag Haugen, men Hellbillies-harmoniene utnyttes også flittig hos Ni Liv, samtidig som uttrykket altså er svært likt. 
Hadde kvaliteten på låtene vært mer labert, er nok dette noe som kunne ha blitt brukt mot Solberg & Co. Foreløpig lar vi imidlertid det ligge. 

BESTE LÅT: 
«Gamlevegen hjem» 
