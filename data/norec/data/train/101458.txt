Test av Audi S1:Illsint minstemann 

Nye Audi S1 er akkurat så sint som den ser ut. 
Her både knurrer og brøler det av de 231 bensinhestene. 

Dessverre koster moroa fra en halv million kroner og oppover. 
Det er mye for en mindre enn fire meter lang bil, uansett hvor mye ekstrautstyr og firehjulstrekk den er utrustet med. 

VG og NAF har prøvekjørt den lille hissigproppen. 
Til tider er dette faktisk så underholdende at du glemmer prislappen. 
En toliters bensinmotor makser først ut ved 6000 omdreininger i minuttet. 
Dreiemomentet på den drøye 1300 kilo tunge bilen er på pene 370 Nm. 

Alt på plass 

Her er alt på plass, fra akselerasjonen (0-100 på 5,8 sekunder), et tøft lydbilde og til ekstremt godt veigrep. 
Sistnevnte sørger Audis firehjulssystem for. 
Og husk at fartsfølelsen i denne lille gokarten er helt enorm. 

S1 gir deg selvsagt også muligheten til å velge hvilke kjøremodus du går for. 
Med Audi Drive Select tilpasses både fjæring, styring og gass den ønskede kjørestilen. 
Det vil si, veldig komfortabelt blir det ikke selv om denne innstillingen tas i bruk. 
Bilen er sportslig og stiv, Ujevnheter i veien merkes derfor fort. 

Se stor bildespesial øverst i saken. 

S1 kommer bare med en seks trinns manuell girkasse. 
Denne er både tettstedet og god å bruke. 
Toppfarten på hissigproppen er elektronisk begrenset til 250km/t. 
Samtidig er S1 ikke sintere enn at den fint går an å kjøre vanlig i bytrafikken. 
Det er først når turtallet øker på bilens sportslige sider dette gjør seg gjeldende. 

Godt utstyrt 

Bilen kommer både med fem og med tre dører. 
Prisforskjellen på de to utgjør bare noen få tusenlapper. 
Bilen er godt utstyrt i utgangspunktet, men Autolease anbefaler oppgradering med navigasjonspakke med DAB samt både utvendig og innvendig Quattro optikkpakke. 
Denne bilen tåler også, ifølge dem, litt friske farger. 

Selv med dette utstyret holder Audi S1 seg, ifølge dem, litt under snittet i klassen i pris etter 3 år eller 45 000 kjørte kilometer. 

Svært bra. 
Flere spesielle 
S1 detaljer på ratt, rundt midtkonsollen og lufteventilene. 
Svært bra multimedieskjerm. 
Grei sikt rundt bil. 
Gode seter med masse sidestøtte. 

Gøy! 
Kanskje for forutsigbar for dem som ønsker seg en maksimalt rampete bil? 

Trang bak. 
Bitte lite bagasjerom, også i forhold til vanlig A1. 
Men er grei nok for to på tur. 

Ingen miljøracer, men greit forbruk tatt i betraktning firehjulstrekk og prestasjoner. 

Full pott i EuroNCAP for Audi A1. 

Holder seg dårligere enn snittet i klassen som bruktbil, mener Autolease. 
50 prosent markedsverdi e/3 år/45 000 km. 
Årlig driftskost. under snitt. 
Nr. 2 av 24 i Nordens største bileierundersøkelse, AutoIndex fra Loyality Group 

Veldig dyr, men for få konkurrenter å sammenligne med til å si at den er for dyr. 

Tøff både inni og utenpå 
