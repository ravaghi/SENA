Erotikk i elendig humør
Stilige folk med livsleie fjes i denne konsept-thrilleren. 
Hudså og Albå. 
Det er gammel noirstil på bildene. 
Kul film. 

Casey Affleck spiller både upålitelig og uheldig sheriffassistent som får i oppdrag å roe ned den lett-tente dama Jessica Alba. 
Men dette er sørstatene, der kvinner er lumske som pumaer, så hun angriper ham, og han riser henne med beltet og dermed skjønner alle hvordan det kommer til å gå, for dette er sørstatene, og der bor Fred Flintstone i beste velgående. 
De to blir øyeblikkelige kropps-kjærester og utfører handlinger som i normale hjem ville ført til fredagsvodka, ekteskapsrådgivning og plaster. 

Men dette er sørstatene. 
Sex er en form for krøtterdrift, og menneskene lever ut bibelhistorisk synd. 
Kjærligheten går så langt at Affleck slår i hjel den nye kjæresten sin som et ledd i en omstendelig plan. 
Han blir deretter flagrantisert av kjæresten Kate Hudson, for hun kan kjenne Alba-lukt fra kjønnet hans, og som øyeblikkelig nedbetaling av lojalitetsgjeld, lover han henne ekteskap. 
Som jeg sa: 
Dette er sørstatene, og det bare kommunister som slår opp. 
Ekteskap er en gyldig straff for utroskap. 

«The killer inside me» er en nydelig liten stiløvelse. 
Ikke mange å bli langvarig glad i her, men som sagt: 
Dette er de amerikanske størstatene, og de ble ikke laga for at skandinaviske sosialdemokrater skal bli imponerte. 
