Plateanmeldelse:Moddi - «Kæm va du?» 

Livet på en øy. 

ALBUM: POP/FOLKROCK Moddi «Kæm va du?» 
(Propeller Records/Universal) 
Senja er en vill og vakker perle av en øy. 
På sin andre plate i år (!) gir Senjaværingen Pål «Moddi» Knudsen en tilsvarende frodig biografi over livet på øya. 

Det er Moddis første produksjon på norsk, der flere tekster er hentet fra forfatterskapet til Arvid Hanssen, Senjas folkekjære forfatter. 
Moddi selv signert poetisk, undrende låter som «En sang om å fly». 

Moddi besitter en av de mest særpregede og uttrykksfulle stemmer i norsk pop. 
Særlig fint låter det i lavmælte og nære låter som «Grønt lauv», kun akkompagnert av trøorgel, gitar og Gjermund Larsens vare felesolo. 
Albumet er variert, med groteske skildringer, såre portretter og et knippe veldig fine melodier. 

En gjennomtenkt, intuitiv produksjon henter frem det beste i Moddis originale uttrykk. 

BESTE LÅT: 
«Grønt lauv» 

CARL PETTER OPSAHL 
