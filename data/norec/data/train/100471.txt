Led Zeppelin:«BBC Sessions» 

De fleste band, må vi vel si, vil kunne overleve tapet av en trommeslager. 
Men ikke - for eksempel - The Who. 
Og ikke Led Zeppelin. 
Disse verdifulle opptakene, innspilt for BBC i årene 1969-1971, demonstrerer med all tydelighet hvilken enorm betydning John Bonhams spill og «sound» hadde for dem. 

CD1 er embryo-Zep i 1969, og mest for fans av den mer ortodokse bluessiden av bandet. 
Innen konserten på CD2, innspilt i april 1971 (i forkant av fjerdealbumet), har gruppen for lengst funnet sin helt egen form. 
«BBC Sessions» er ikke Led Zeppelin-albumet du kjøper først. 
Men det er julaften for oss som allerede er intime med alle studioalbumene. 

MORTEN STÅLE NILSEN 
