Plateanmeldelse:Black Debbath - «Universell riffsynsing» 

Nå: Politisk romrock. 

De poserer i NASA-drakter på coveret, men er ikke blitt helt Hawkwind. 
Fremdeles hysteriske vittige. 
Fremdeles hysterisk dyktige. 
Fremdeles stonerrock med strenger fra syttitallet, men med tekster som burde vært pensum til alle tider. 

Denne gangen angripes de som stjeler musikk (og unnskylder seg til de som ikke stjal), mellomlederlønninger (omtalt med den herlige anakronismen salær, fnis) moms på råtten frukt og trygghetstyranniet. 

De som av en eller annen grunn skal stappe dette inn i båsen humor-rock har glemt at kvartetten er så spilledyktige at den strålende trommisen, Ole Petter Andreassen, egentlig er gitarist. 
Og at humormusikk er noe «Kollektivet» på TV2 driver med. 

Det eneste de er dårlige er på er alle de vestlandske og sørlandske dialektimitasjonene. 
Men det får man vel heller se gjennom fingrene med. 

Tross alt har de den eneste bookleten som klarer å kombinere tysk-tyskordboken «Duden» og astronauter. 

BESTE LÅT: 
«Har du betalt for denne låten?» 
