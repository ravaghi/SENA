TERNINGKAST 4: Bose SoundLink Mini
Den lille høyttaleren fra Bose er minst hva gjelder volum i denne testen, men veier mer enn Logitech-høyttaleren og føles svært velbygd og solid. 

På moderat volum låter det også svært godt, med god fylde og mellomtoner. 
Bose-høyttaleren har imidlertid ikke like mye å by på når vi drar på med høyere volum og er derfor best egnet på hjemmekontoret, på kjøkkenet eller andre steder der volumet ikke er prekært. 
I pakken følger det også med en dockingstasjon som kan lade enheten. 

Oppgitt batteritid er 7 timer på denne krabaten, som er blant de laveste av de testede høyttalerne. 
Dagen vi testet alle høyttalerne side om side, var det Bose-høyttaleren som måtte gi seg først, og det en stund før syv timer var gått, men da spilte vi også ganske høyt (til naboenes store begeistring). 
