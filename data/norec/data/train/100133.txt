Minnie Driver:«Sea Stories» 

Trampoline / Decca 

Driver Minnie med musikk også? 

Dette er faktisk filmstjernens andre album, og Driver kan helt klart sitt fag her også. 
Hun har signert alle sangene selv, og får hjelp av både Ryan Adams og Liz Phair, to artister som ved siden av det voksne uttrykket til Shelby Lynne, Sarah McLachlan og Sheryl Crow (og vår egen Ane Brun) plasserer seg som gode referansepunkter uttrykksmessig. 
Stemmen kan tidvis oppfattes litt anonym, men når hun legger kraft bak den, avsløres en ru sensualitet som gjør at interessen trigges, og hennes dvelende, lengtende låter har stort sett denne hektende evnen som sier at de kommer fra en singer/songwriter som virkelig har lyst til å nå frem. 
Et flott bekjentskap også utenfor filmlerretet! 

ANBEFALTE KJØP: 
«Sorry Baby», «Beloved», «Cold Dark River» og «King Without A Queen». 
