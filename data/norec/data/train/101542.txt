Plateanmeldelse:Judas Priest: 
«Redeemer Of Souls» 

Ingen Judas-fakter – bare pur Priest-metal. 

«Redeemer Of Souls» 

Seks år etter sitt forrige album har Rob Halford allerede advart oss; tiden er ikke lenger inne for hverken eksperimentering eller konseptplater. 
Og han lyver ikke. 

Dette er det første albumet uten originalmedlemmet K.K. Downing men det høres egentlig ikke. 
Judas Priests to duellerende gitarer har alltid vært et varemerke, men Downings erstatter, Richie Faulkner, leverer klassiske riff, soli og gitarløp i gnistrende samspill med Glenn Tipton som om tiden har stått stille siden 1980-tallet. 

Det samme kan sies om hele platen; Rob Halford er tidvis mer rusten i stemmen, men tematikken (sjekk cover, samt album- og låttitler…), skiftene mellom beinknuser-metal og atmosfæriske partier, samt redselen for å gå nye veier er hundre prosent Judas Priest slik vi liker dem best. 

Og hvorfor ikke? 
De var jo tross alt pionerer på sitt område, og her er det mye snadder for Judas Priest-fansen! 

BESTE LÅT: 
«Crossfire» 
