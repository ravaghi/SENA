Smart, effektiv, fascinerende
Dette er en fremtidsaction, lagt til året 2077. 
Historien baserer seg faktisk på en graphic novel kreert av regissøren selv, Joseph Kosinski. 
Han laget "TRON: 
Legacy" i 2010, han skal skape en oppfølger til den i 2014. 
"Oblivion" er innspilt i digital 4K-oppløsning, med locations blant annet på Island. 

Og så sier fremtidssoga: 
Jorden har vært utsatt for svært lang verdenskrig, den er blitt angrepet av en fiende kalt Scavs. 
I løpet av denne krigen er Jordens måne blir tilintetgjort og selve Jorden er delvis ødelagt og avfolket. 
Restene av Jordens mennesker er i ferd med å forflytte seg til Titan, en av Saturns måner. 
Jack Harper (Tom Cruise) er en av de aller siste dronereparatørene, han holder til på en svevende patruljestasjon mange tusen meter over bakken, i team med en kvinne. 
Hele hans tilværelse snus på hodet da han redder en kvinne fra et styrtet romskip i et øde strøk av Jorden. 
Situasjonen tilspisses, nye, menneskelige krefter viser seg, nye spørsmål må stilles og nye fysiske grep må tas. 

(Anmeldelsen fortsetter under bildet) 

Grunnhistorien er actiondrevet. 
Og actiondramatikken eksploderes effektivt ut i velbalanserte og velbygde doser. 
Men det som både løfter og gir denne filmen ekstra dimensjoner, er dens brede og sterke visuelle muskler. 
I så måte er filmen laget med store, elegante linjer og smarte detaljer. 
Både actiontilsvergere og de som gjerne vil ha nougat for øyet, blir tilfredsstillet her. 

Undertegnede vil påstå at selv om du hater alt som heter science fiction, både i litteratur og på film, vil du bli sugd inn og forført av det ekstravagante universet som Jospeh Kosinski har kreert her. 

Tom Cruise? 
Han er smart og effektiv, han også, som en litt mer følsom utgave av sin "Mission Impossible"— helt. 
