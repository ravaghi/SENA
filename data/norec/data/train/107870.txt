Chingy «Powerballin'»
(Capitol/EMI) 

Rappens drittunge 

Han solgte millioner av sin forrige plate «Jackpot», den godeste Chingy eller Howard Bailey Jr, som han egentlig heter. 
Nå er han tilbake med «Powerballin'», og her har han fått hjelp av kjente navn som R. Kelly, Janet Jackson, Lil' Wayne og Nate Dogg. 
Men uansett gjester, albumet mangler en superhit/partylåt som debutplaten hadde med den dog noe irriterende «Right Thurr». 

Singlen «Balla Baby» har ikke på langt nær det samme hitpotensialet. 
Det nærmeste St. Louis-gutten Chingy kommer denne gangen, er låtene «Make That Ass Talk» og «Don't Worry», som er albumets beste spor. 
Ellers preges «Powerballin'» av monoton rapping og platt produksjon fra produsentduoen «The Trak Starz». 
Chingy gjentar dessuten seg selv med slitsomt pjatt om penger, biler, damerumper og pimps. 
