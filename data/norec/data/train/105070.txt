Juleplateanmeldelse:Sharon Jones & The Dap-Kings: 
«It's A Holiday Soul Party!» 

Spretten jul. 
Tar festen i julefest tilbake. 

ALBUM: SOUL Sharon Jones & The Dap-Kings «It's A Holiday Soul Party!» 
(Dapton/Border) 

Spretne versjoner av julens lydspor kan lett gi skumle assosiasjoner til litt for mange av de halvgamle julefilmene på Netflix. 
I denne faresonen beveger Sharon Jones sin tilnærming til julen seg hårfint. 

På «White Christmas» faller hun til og med langt over grensen, selv om hennes snødekte jul høres mye artigere ut enn Crosby sin. 

Det er til å leve med når denne knappe halvtimen med er akkurat slik en retrosoulformatert jul bør være. 
Litt gøy, veldig dansbart og fullstendig respektløst. 

«Just Another Christmas Song» parafraserer RUN-DMCs «Christmas in Hollis», mens «God Rest Ye Merry Gents» (ingen gentlemen her) lar blåserne møte Griegs dovregubbe. 

Det er også muligens årets mest inkluderende juleplate, der det gjøres rom for Hanukkah i åpningssporet, den mer samfunnsrealistiske 2012-sjutommeren «Ain't No Chimenys In The Projects» og en salig blanding av gamle klassikere og egenskrevne låter. 

Særlig sakral julestemning er det på ingen måte. 
Det er det da nok av andre steder. 
Dessuten klarer de å gjøre «Silent Night» til både en overraskelse og følsom opplevelse. 

For hvorfor gå - når man heller kan danse rundt treet. 

BESTE LÅT: 
«Silver Bells» 

TOR MARTIN BØE 
