Magenta:«Art And Accidents» 

(AT&MT / Indie) 

Uhyre velgjort, men maskinelt og monotont. 

Magenta er lekegrinda til Anders Odden (Apoptygma Berzerk, Cadaver, Celtic Frost) med vokalhjelp fra Vilde Lockert. 
Sistnevntes tilbakelente stemmebruk oppleves litt lite offensiv og gjør Magentas maskinelle rock-groove tidvis monoton, men dette oppveies i stor grad av arrangements- og programmeringsmessig oppfinnsomhet. 
Et utmerket eksempel her er det pinkfloyd'ske barnekoret på «Untouchable», mens en gjesteopptreden av Gothminister gir Magenta-prosjektet nærmest tyske vibber - ikke helt tilfeldig ettersom Tyskland er et viktig marked. 
Heldigvis er Anders Oddens Magenta-blikk rettet mot de store, sterke melodilinjene - bakt inn i ambisiøse lydbilder - på «Arts And Accidents», noe som bevarer den tiltenkte mektigheten i uttrykket mer enn godt nok. 

ANBEFALTE KJØP: 
«Untouchable», «Black Tomorrow», «Wasted Heart» og «No One Is With Me». 
