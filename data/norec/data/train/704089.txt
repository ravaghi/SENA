Nesten-låter i arenaformat
Han var den fandenivoldske badboyen både bestemor og barnebarn elsket. 
Frekk og farlig fengende. 
Men også Robbie Williams blir eldre. 
Voksnere. 
Det kler ham. 
Men den nybakte pappaen har likevel en ambisjon om å ta tilbake kronen som verdens største mannlige popartist. 
Så hans niende studioalbum heter like godt "Take the crown". 
Robbie har valgt å legge seg på et mer rocka uttrykk med store refrenger som egner seg ypperlig til allsang på stadionkonsert. 
Fortsatt gitardominert, men fargelagt med synth og blåsere i tillegg. 
Storslagen produksjon. 

Den fantastiske stemmen kan ingen ta fra ham, heller ikke viljen til eksperimentering. 
Men altfor ofte mangler låtene det lille ekstra som Robbie har vært god for så mange ganger før. 

Beste spor: 
"Gospel", "Different", "Hey wow yeah yeah". 
