Fransk forvirring
Forvirrende franske følelser fulle av forviklinger 

HANDLER OM: 
Noen venner, kolleger og bekjente samles til en middag de fleste av dem egentlig ikke vil delta på. 
De er voksne, velutdannede og lever med skarpe replikker. 
Det er duket for verbal og følelsesmessig skyts når frustrasjoner, sjalusi og utroskap er tema som fyker rundt bordet. 
Samme tid året etter er livssituasjonen til de impliserte nokså endret. 

DOM: 
Dette er fransk film på sitt mest franske, i den forstand at de fleste prater veldig mye, helst i munnen på hverandre. 
De hater og elsker og gnåler ganske mye om det. 
Riktig kaotisk kunne det blitt, om ikke regissør Thompson hadde tatt et finurlig grep om filmens siste halvdel. 
Da samles trådene i en bittersøt beskrivelse om hvordan menneskers liv kan endres på grunn av små eller større tilfeldigheter. 

En film du lett kan smile av, og som lett er glemt. 
