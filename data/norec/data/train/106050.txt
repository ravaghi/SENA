d'Sound - «Starts and Ends»
Popalbum spekket med gode melodier, håp og kjærlighet. 

Det er fem år siden sist, og med denne utgivelsen markeres både enden som trio - og starten på et nytt popeventyr. 
For her har d'Sound for alvor tatt steget over til rendyrket pop. 
Trommis Kim Ofstad takket for seg i sommer, men er tilstedeværende på samtlige låter. 

Albumet utgjør en varm og drømmende helhet - med flere velfungerende låter. 
Duoens styrke ligger i gode melodier, og et organisk og innholdsrikt lydbilde. 
«Good Together» er en strålende og energisk gladlåt, «If You Dream» og «How Could I Forget» ligger i samme pulserende, fengende område. 
Resultatet er pen og gjennomført voksenpop. 

BESTE LÅT: 
«Good Together» 

SILJE LARSEN BORGAN 
