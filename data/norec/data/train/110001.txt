Bugge Wesseltoft og Henning Kraggerud:«Last Spring» 

(ACT/Musikkoperatørene) 

Nøktern nasjonalromantikk. 

Med dypdykk i den nasjonalromantiske sangtradisjonen møtes Bugge Wesseltoft og Henning Kraggerud over et knippe av Norges aller mest kjente melodier, som «Blåmann», «Gjendines Bådnlåt» og «Til ungdommen». 
Den klassiske fiolinisten og jazzpianisten finner hverandre i melodisans og nøktern improvisasjon. 
De velkjente sangene som mange har i ryggmargen får her en sober, nærmest renset form, ispedd noen nyere temaer, som Øyonn Groven Myhrens nydelige «Lilja». 

Likevel tror jeg Kraggerud og Wesseltoft kunne ha gått en runde til med materialet og gitt mer motstand. 
Selv i disse nakne versjonene kan det lett bli en overdose nasjonalromantisk velklang. 

BESTE LÅT: 
«Lilja» 

CARL PETTER OPSAHL 
