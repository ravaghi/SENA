Elin Torset:«Blueberry Bliss» 

(Blueberry records) 

Debut-EP fra Elin Torset som har laget all tekst og musikk på disse fem sangene. 

Nordmørsartisten Elin Torset ble kjent da hun fikk en fin annenplass i den norske Melodi Grand Prix-finalen i 2001. 
Grand Prix-bidraget «Brighter than light» er her med i et litt annet arrangement. 
Torset befinner seg i grenselandet mellom pop og viser, og hun har en viss irsk inspirasjon. 
Elin Torsets musikk er romantisk og melodiøs, og hun har en god stemme. 

«Through times of history» er denne platens beste spor. 
Det skal bli spennende å se om Torset kan følge opp med et helt album med melodier av samme gode kvalitet. 
