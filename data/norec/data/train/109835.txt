Nelly Furtado:«The Spirit Indestructible» 

Tilbake i skauen. 

Det var litt av en make-over da Timbaland transformerte hip hop-hippien Nelly Furtado til den frekke popsensasjonen hun var i 2006. 
Men nå som klubbdagene er passé, vil den hun klemme på noen trær igjen. 
Og vakler. 
Spesielt med produksjonen signert Rodney «Darkchild» Jerkins - en fyr som la sine beste år bak seg før Y2k. 
Furtados nasale stemme er litt søt, litt enerverende, og lyden treffer alt mellom oppløftende Miami bass-aktig primalpop, et forsøk på drum&bass, platt Disney-rock, og horribel MGP-disko. 

Men det er likevel ikke helt håpløst. 
Skogleken resulterer også i gøyale «Parking Lot» og Passion Pit-produserte «Circles». 
Men hun må fikse kompasset sitt. 

BESTE LÅT: 
«Spirit Indestructible» 
