Lyden er best!
Munter og litt for enkel barne-animasjon. 
Men den norske lyden er swingende! 

HANDLER OM: 
Bjarne er en ung meitemark med mye høyere ambisjoner enn den kompost-tilværelsen han egentlig er laget for: 
Han vil danne verdens beste disco-band! 

DOM: 
Oppskriften er så tradisjonell tegnefilm som den tenkes kan. 
Nesten pinlig tradisjonell. 

Tegningene er enkle. 
(Litt vanskelig å tenke seg at en armløs meitemark bedriver fingerspill på gitar). 
Men det fungerer. 
Heldigvis har den norske distributøren investert i et meget godt norsk lydbilde. 
Det redder mye! 

JON SELÅS 
