Resirkulering
På slutten av 90-tallet var Westlife et av verdens mestselgende plateband. 
I løpet av en 12 år lang karriere har irene solgt 44 millioner album. 
I Irland og Storbritannia har de beholdt sin popularitet hele veien, mens det skranter litt her hjemme. 
Dette er Westlife sitt 11. studioalbum og akkurat som på fjorårets utgivelse er her i meste laget med svulstige ballader. 

Vi har hørt det meste før og «Gravity» fremstår bare som en resirkulering av det bandet har levert tidligere. 
Det lukter og smaker produkt fra begynnelse til slutt. 
Singelen «Safe» er ålreit nok. 
Men også her bedriver Westlife og deres produksjonsteam øvelser som vi har hørt mange ganger tidligere. 
Det handler om å snu bunken og gi ut det samme en gang til. 
