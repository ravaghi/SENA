Fabelaktig animasjonsfilm i 3D!
Regi: 
Henry Selick etter en bok av Neil Gaiman 

Sensur: 
11 år 

Først en alvorlig stopp ved det rent visuelle: 
”Coraline og den hemmelige dør” er en animert spillefilm hvor det blir brukt en ”Stop-motion-animasjon” (enkelbildeautomatikk), i tillegg er den fotografert i stereoscopic 3-D, noe som gjør den visuelle opplevelsen mer intens, mer sansefangende og mer presis. 
Briller blir utdelt i kinosalen. 
Kort fortalt: 
En unik filmopplevelse! 

Samtidig har filmen mange av det klassiske eventyrs bunntone, selv om både designet og personene er moderne. 

Det dreier seg om ei jente, Coraline, som er flyttet til et stort, gammelt og ensomt hus. 
Foreldrene er fagbokforfattere og har ikke tid til henne. 
Hun går på oppdagelsesferd i huset og finner en hemmelig dør. 
Det skal vise seg at den fører inn til en alternativ verden, hvor alt synes bedre, mer positivt, mer fargerikt. 
Tilsynelatende… 

Det er en helt fabelaktig film, både i sin substans, form og stil. 
Og, en stor fordel: 
Den har beholdt de engelske og amerikanske skuespillerstemmene, deriblant Dakota Fanning, Ian McShane og Teri Hatcher. 

Men: 
Det er en film som overhodet ikke passer for de minste. 
Det er en atmosfære av uro og gru i den, visse scener kan absolutt føles både truende og skremmende. 

Så: 
Vi anbefaler filmen med høy og klar røst, samtidig som vi applauderer 11-års grensen. 
