Som med AC/DC, lite nytt er godt nytt.
ZZ Top slipper ferskt materiale for første gang på ti år. 

EP: 
Til høsten kommer ZZ Top første plate på snart ti år, og om få uker spiller de på Notodden Bluesfestival. 
Skal man dømme etter denne rykende ferske EP?en, har både platekjøpere og festivalpublikummere mye godt i vente. 

Det er nemlig få overraskelser på «Texicali». 
I likhet med når AC/DC slipper ny plate, er det godt nytt. 
ZZ Top gjør klokt i å bli ved sin lest, og med god hjelp fra stjerneprodusent Rick Rubin, har de funnet frem sine skitneste og mest ujålete bluesrøtter. 

«I Gotsta Get Paid» 

«Chartreuse» og «Consumption» fyller på i samme spor. 
Man har hørt det før, men det er en lekenhet og et humør her som det er umulig å ikke bli revet med av. 
