Bare Egil Band:«Norge på kryss og tvers vol. 
1: Lokal vinkling» 

(Duplex / Grappa) 

Bare Egils beste. 

«Konseptuell orientering» bringer som regel ut det beste i vår ypperste musikalske absurdist. 
Og det blir ikke mer konseptuelt enn dette: 
Første utgivelse i en plateserie med sanger om norske byer, fylker og steder, komponert i forbindelse med at Egil (Hegerberg) holdt konsert der. 

Det er lett å glemme hvor ekstremt musikalsk han er. 
Men man må til Zappa for å finne et lignende sjangerspenn. 
Leirbålscountry og et mesterlig stykke progmetal er ytterpunktene nå. 

Også bonus-CD-en, et liveopptak med Bare Egil Coverband (El Cuero), er gild moro. 
Ler du ikke av dette, kan du og jeg aldri bli venner. 

BESTE LÅT: 
«Hvalfangstmuseet» 

MORTEN STÅLE NILSEN 
