19" W Acer AL1916W
19-tommers format gir deg en rimelig innfallsport til bredskjermenes herlige verden. 
Acer har kanskje den rimeligste, vi har testet. 

Bredformatets lillebror dukket opp i fjor høst og har oppløsningen 1440x 900. 
Det første produktet som dukket opp var Fujitsu-Siemens sin modell som vi testet i oktober. 
Senere dukket det opp modeller fra Viewsonic og VideoSeven. 
Acer AL1916W er siste modell på testbenken, selv om den har vært i salg siden desember 2005. 

LES OGSÅ: 

Mye har de felles 

Men det er ikke utenpå i dette tifellet, spesifikasjonene er svært like: 

Det viser seg også at det ikke bare er spesifikasjonene som er like. 
Bildekvalitetene er også svært like, det samme gjelder svakhetene. 

Det som skiller de gode LCD-skjermene fra de mindre gode er fargedynamikk, kontrast, betraktningsvinkel og responstid. 
Det som er felles for alle LCD-skjermer er et skarpt og rolig bilde uten flimmer, forutsatt at skjermen er stilt inn med riktig oppløsning og oppfriskiningshastighet. 
Her kan det dukke opp problemer med uheldige kombinasjoner av skjermkort og LCD-skjermer som bare støtter analog VGA, særlig hvis kabelen ikke er helt på høyden. 
Med DVI slipper man slike problemer, og skjermen og skjermkortet vil i de aller fleste tilfeller finne den riktige samarbeidsformen uten behov for noen innblanding fra brukerens side. 

Svakhetene hos LCD-skjermer, er først og fremst knyttet til de modellene som bruker paneltyper med beskjeden betraktningsvinkel av typen TN. 
Alle billige LCD-skjermer bruker slike paneler, det er her det er mest å spare. 

Dyrere skjermer bruker paneler basert på en annen teknikk, som både gir en langt større betraktningsvinkel og høyere fargedynamikk. 

Da får du en skjerm med gjennomgående bedre kvaliteter som har glimrende farger, og er bedre egnet til bildebehandling, enten det er foto eller video. 

Brede 19-tommere  har du noe valg? 

Hvis du har lyst på en 19 bredskjerm, hva har du da egentlig å velge mellom? 
Finnes det modeller med forskjellige paneler slik at du kan velge hvilke kvaliteter du vil ha? 

Det virker ikke slik. 

Alle skjermene vi har testet av denne typen er svært like i ytelse og bildekvalitet, den eneste forskjellen ligger i design og praktiske løsninger. 
Og til en viss grad i pris. 

Skjermen fra Acer har et utmerket design, med smal ramme og slank konstruksjon. 
Reguleringsmulighetene er som hos de andre modellene begrenset til vipping av skjerme, det er ingen høyderegulering eller muligheter for å dreie skjermen. 

Tilkoblingene er bare for VGA og strøm. 

Betjeningen skjer med knapper som er plassert på siden og har grei leselighet på symbolene. 

Fargeinnstillingene er ikke oppgitt i spesieifkk temperatur, bare i fortolkninger som varm, kald og brukerdefinert. 

Konklusjon 

Acer sin utgave av 19-tommer bredskjerm tilhører de slanke og elegante, men prestasjonene skiller seg ikke fra de andre modellene. 

Det blir derfor bare snakk om hvilken skjerm du liker best, om du vil ha DVI, innebygde høpyttalere og hva du vil betale. 

Her finner du de andre brede 19-tommerne: 
