Nydelig om moden utroskap
Absolutt nydelig og meditativt om modent kjærlighetsforhold mellom «ulovlige» elskende. 
Rendyrkede franske følelser! 

HANDLER OM: 
En stille og omsorgsfull svigerfar tar sin svigerdatter med til familehytta, etter at hun er forlatt av sin ektemann. 

«Fortell meg en historie», sier svigerdatteren. 
Og svigerfar forteller om sin store kjærlighetsopplevelse; det er ikke særlig lenge siden og det er ikke med hans kone... 

Basert på prisbelønte Anna Gavaldas roman «Eg elska ho». 

DOM: 
Historien er banal. 
Og meget vanlig - om enn ikke akkurat i denne innpakningen. 

Likevel, men helt klart derfor: 
Filmen er så godt fortalt, så nydelig fotografert, så gjennomført velspilt, så velklingende, så moden og meditativ, at den synes å trekke opp det hele og fullstendige lerretet omkring kjærlighetens lykke og ulykke, potensiale og begrensing, også for voksne mennesker. 

Innsiktsfullt, flott, gledefullt og sørgelig. 
