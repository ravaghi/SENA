Batman er blitt ei pyse
Dette er Christopher Nolans verste Batman-film. 
Briten har en slags NAV-tilnærming til superhelten, og i denne filmen er han blitt en ufør og udugelig oldis som blir banka av en vhs-tulling. 
Men så tar han armhevninger, og da! 
Har Kari Jaquesson skrevet denne filmen? 

«The dark knight rises»: 
Amerikansk eventyraction. 
2012. 
2timer, 35 minutter. 
15 år. 
Regi: 
Christopher Nolan. 
Med: 
Christian Bale, Tom Hardy, Anne Hathaway,Joseph Gordon-Levitt, Marion Cotillard, Morgan Freeman, Michael Caine. 

Dette er Batmans Rocky-film, men før den førtiårsslappesuperhelten kommer så langt at han trener seg opp til gjengjeldelsesmodus, harvi sett ham for lenge som en uanselig tulling. 
Monsteret som knekker ham er enoppstasa Mad Max-versjon av Black Ops-agent med jedi-støtte. 
Rollefiguren Blaneer mer harry enn polske nynazister, men han brumler fint. 
Det er alltid OK meden mann som anstrenger seg for aldri å låte som Daffy. 
Batman derimot. 
Hanhvisker som en angrende kols-pasient og er virkelig til å grine av. 
IngmarBergman ville bedt ham ta seg sammen! 

Siden Bruce Wayne ikke er noen John Wayne lenger, liggerarenaen åpen for avløserne. 
Joseph Gordon-Levitt spiller en sånn forskrekkagutterolle som Shia LaBeouf pleide å ha: 
Han er en ung og naiv politimann somvil rydde opp i et renovert Gotham på den anstendige måten. 
Han lever dendødelige klisjeen fra TV-serienes verden: 
På fritida tar han seg av deressurssvake barna i det kommunale guttehjemmet. 
Han mistet far og mor. 
Han ersom en biperson fra parodisangen «Det er julekveld i skogen», og vet hvordanWayne føler det. 
En juleøl-savlende synth jamrer usunt på lydsporet. 

Gotham er ikke til å kjenne igjen. 
Den gamle goth-byen, medsine Jugend-referanser eller hva det egentlig var, er forvandla til New York idag, ferdig med det. 
Gatene har ingen identitet, de ser ut som om Steven Seagalbor der. 
Den kalde 2012-realismen er antakelig et innsparings-resultat, foringen ønsker egentlig at en eventyrfilm skal se ut som om den ble laga avbyplankontoret. 

I hålet etter Batman spretter også Anne Hathaway rundt somden psykopatiske spisevegrer-kjetta Selena Kyle. 
Hun stjeler bare for det at,og er en slags femme fatale uten kropp eller personlighet. 
Selena pilchard(Semolina egentlig, men I'm the walrus, så hvem er du?) kysser Bruce Wayne, menhan har bare sex med Marion Cotillard, siden han er for gammal til å risikere åbli spidda av Hathaways knær. 

I starten av filmen sier Michael Caine at nå må gutten Brucefader meg gifte deg og slutte med slåssinga før noen banker ham opp. 
Waynemangler brusk i knær og albuer. 
Han er et fysisk vrak, og siden Selena harstjålet fingeravtrykka hans, mister han dessuten alle pengene. 
Det mangler bareat noen hacker Facebook-kontoen hans. 

Nok om det. 
Batte havner i kloakken, og Bane sprenger førstvekk graset på fotballbanen, og deretter truer han Gotham med radioaktivstråling og kjernefysisk eksplosjon. 
Batman sitter innesperra, men hvis hanbare tar hundre armhevninger hver dag, blir han sterkere enn Tempelriddernesnazi-konge Bane. 
Så ut av ørkenen kommer Christian Bale og er frisk som enBiola-drikker. 
I det store slaget skal han banke den usårbare Bane. 
Det er somom agent Sparrow skulle spise Hannibal Lecter. 

Jeg liker slutten. 
Jeg kan ikke fortelle hvorfor. 
Men jegkommer aldri til å tilgi det engelske hypokonderet Christopher Nolan for at hanomgjorde Batman til en to og en halv times minusdag, og det eneste som manglerer at mannen må lete etter bind. 
Det er for mange sentimentale Oprah-menner somlager film for tida. 
Skjerp dere. 

Følg meg på Twitter: 
@arilabra 
