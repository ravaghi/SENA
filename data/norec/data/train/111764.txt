Sløv
DVD-anmeldelse: 

Regi: 
S.R Bindler 

Med: 
Matthew McConaghuey, Woody Harrelson 

McConaghueys skuespillerkarriere kunne blitt en sak for det nedlagte mannsrolleutvalget, typecastet som han blir til roller hvor den veltrente overkroppen hans åpenbart er viktigere enn både hva han sier og gjør. 
Produsentene som har kapret ham denne gangen mener den glinsende sixpacken, pluss Woody Harrelson som sidekick, er nok til å lage underholdning ut av ideen om å la den steine surfestjernen vende tilbake til Malibu for å oppdage at bølgene er borte (!). 
Det er slapt, slurvete og sløvt, og ikke spesielt morsomt. 
Ekstramaterialet fra den amerikanske utgaven er utelatt her til lands. 

ØYSTEIN DAVID JOHANSEN 
