Konklusjon og karakter
Dagens prisnivå tatt i betraktning er det lett å anbefale denne modellen, men fullt så billig som den ser ut, er den ikke. 

Det er selvfølgelig mulig å få tak i bedre plasmaskjermer. 
Problemet med disse modellene at de er alt for dyre for den jevne lønnsmottageren. 

Pioneers meget gode HDTV-skjermer har for eksempel en veiledende pris på 90.000 kroner for 50-tommeren og rundt 60.000 for 42-tommeren. 
Det er mye penger, nesten uansett hvor god råd du har. 

Målt opp mot prisen på rundt 25.000 kroner, er det altså ingen tvil: 
Denne LG-modellen gjør en god jobb. 

Men husk at du må regne med en del tusenlapper i tillegg, i praksis vil nok den reelle prisen ende på rundt 30.000 kroner. 

Hva må du ha i tillegg? 

For prisen på rundt 25.000 kroner får du kun selve skjermen og fjernkontrollen. 
Vi tipper de fleste vil henge TVen på veggen, her kan du altså plusse på mellom 1.000 og 2.000 kroner for et veggfeste. 

I tillegg ville vi også ha kjøpt den originale TV-tuneren til LG, for å få tekst-TV og scartinnganger. 
Og den alene trekker opp prisen med hele 4.214 kroner. 
Totalprisen vil altså havne på rundt 30.000 kroner, noe som fremdeles er langt under konkurrentene på samme størrelse. 

Vi tror altså at LG har priset modellen sin riktig 
 spørsmålet nå er om kundene synes det samme. 

Minispesifikasjoner: 

42-tommers plasmaskjerm. 
Oppløsning: 852*480. 
Brightness = 1000cd/m2, kontrast = 3000:1, over 16 millioner farger. 
Signaler: PAL, SECAM, NTSC, HD(480P/720P/1080i), VGA- SXG 

Mål: Kun skjermen: 
Dybde = 8 cm, bredde = 103 cm, høyde = 62 cm. Vekt = ca. 34 kg. 

Innganger baksiden: RGB inn & ut, D-SUB 15pin, DVI-i Input, Computer audio, Stereo RCA, RS-232C( External control), D-sub 9-pin, (AV interface / option on AV board) VIDEO Input CVBS (BNC) S-video, DIN 4-pin COMPONENT, RCA Jack (Y,Pb,Pr) Video audio, 2x Stereo RCA IR Jack, IR/D4 
