Historielekse 2
Å se den ti timer lange italienske TV-serien om «den ekte gudfaren», Totó Riina, ga den samme følelsen som da jeg så serien om Pinocchio i sort-hvitt på originalspråket som liten etter først å ha sett Disneys tegnefilm: 
Hollywood er mestere i å lage utsøkte og underholdende versjoner, men du verden så godt det er med ekte vare! 
I «Corleone» er mafiosoene fremstilt verken som glamorøse eller kule, men som de hensynsløse drapsmaskinene de faktisk var. 
Siden serien er ment for det italienske markedet er det en del som tas for gitt. 
Bra da at utgivelsen kommer med et velskrevet og informativt hefte om Cosa Nostra, på norsk. 

ØYSTEIN DAVID JOHANSEN 
