Idol-debut
"Idol" er et tveegget sverd. 
Som vinner av tv-showet får du masse oppmerksomhet og en kickstart av karrieren. 
Samtidig ligger det i kortene at du etterpå skal tilfredsstille det store, brede publikum. 
Plateprodusenter mener at det da må velges et minste felles multiplum, musikk som flest mulig kan finne noe i. 
For Ålgård-jenta Siri Vølstad Jensen, fjorårets vinner, betyr det radiovennlig country og pop. 
En shopperunde i Nashville har skaffet henne sanger å synge, i tillegg til noen egne forsøk. 
Countrystemmen står til en sekser, men "Idol"-løpet betyr et album med proffe låter som er lette å lytte til. 
Foreløpig matcher hun pop-versjonen av Dolly Parton, men mangler den avkledde delen. 
**Utgis mandag. 
** 

Beste spor: 
"Let love", "Try", "Miss you when you're gone". 
