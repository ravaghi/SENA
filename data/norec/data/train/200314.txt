LG BL40
TEST: 
LG BL40 har et imponerende ytre, men brukeropplevelsen når ikke opp. 

Vi kan like gjerne si det med en gang: 
Få telefoner som finnes i butikkene i dag er like oppsiktsvekkende som LGs BL40, også kjent som New Chocolate. 

Det skyldes først og fremst den helt unike skjermen, som har 21:9-format. 
Altså det som karakteriseres som ekte bredskjerm, som gir en fullverdig kinoopplevelse. 
Slike skjermer har såvidt begynt å dukke opp på TV-markedet (test av Philips Cinema 21:9 får du her!), så å se noe sånt på mobiltelefon er definitivt en uvanlig opplevelse. 
For denne skjermen er virkelig bred. 

Skiller seg ut 

Telefonen er kjempeunik, den skiller seg veldig ut, samtidig som den spesielle formen faktisk har nytte for seg: 
Opplevelsen av å se film på den brede skjermen er noe av det beste med hele mobilen. 
Det øvrige designet fortjener også ros. 
BL40 er funksjonell, den gjør alt man forventer, klarer til og med å ta godkjente bilder og fungerer som en solid mediemaskin. 

Men samtidig er vi skuffet over den rotete menyen, som ser pen ut, men er ikke designet for stressfri navigasjon. 
Når det i tillegg ofte er nokså tregt og lite responsivt, blir resultatet enda mer skuffende. 
Den dårlige batterilevetiden bidrar heller ikke positivt til totalinntrykket. 

Vi liker at LG prøver nytt. 
Vi liker at noen tør å designe en trykkskjermbasert telefon uten å prøve å etterligne iPhone direkte. 
Vi ser konturer av noe veldig interessant her. 
Men LG må jobbe litt med brukervennligheten, og klarer de det, kan den neste utgaven av Chocolate bli en klassiker. 

Les hele testen hos ITavisen. 

(Mobiltestene i DinSide er et samarbeid mellom DinSide Data og ITavisen) 
