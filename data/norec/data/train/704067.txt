100 år siden:Woody Guthrie 

14. juli var det 100 år siden Woody Guthrie ble født i småbyen Okemah i Oklahoma. 
Han døde i 1967. 
Mannen bak USAs alternative nasjonalsang "This land is your land" fortjener en hyllest, og Halden-bandet Onkel Tuka har oversatt et knippe Guthire-sanger der "Det her er ditt land" flyter fint. 
Jan Erik Volds gjendiktning av Bob Dylans "Song to Woody" er med, selvsagt med Kåre Virud. 
Andre som slenger innom, er Henning Kvitnes, Geir Sundstøl, Paal Flaata, Martin Hagfors og Line Hontvedt. 

Platen holder ikke samme nivå som Billy Braggs og Wilcos tolkninger av ukjente Guthrie-sanger, men Onkel Tukas sandstøvete bluegrass-innpakning fungerer bra. 
Det gjør også de norske oversettelsene, tross småhalting. 

Beste spor: 
"Jeg ble født", "Det her er ditt land". 
