Tom Petty & The Heartbreakers - «Mojo»
Endeløs bluesjam. 

I en periode var det umulig å gå på kino uten at Tom Petty dukket opp på lydsporet. 
Ikke så rart; det beste fra feelgoodrockens bestefar er lyden av naivt, men realistisk håp. 
Første album med band på åtte år er derimot lyden av naiv og jammende blues. 

Klassiske fluktberetninger fra motorveien og lett gjennomskuelig legaliseringsreggae liver opp, men for det meste er albumet kokvasket Muddy Waters. 
Innspillingen har muligens vært festlig, frisk og energisk - som lytteopplevelse virker det traust og ufarlig og rettet mot dem som ikke kjøper enkeltlåter, men som alltid har drømt om en seig time med verdens dyreste pubband. 

BESTE LÅT: 
«The Trip To Pirate's Cove». 

TOR MARTIN BØE 
