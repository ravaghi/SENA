Spillanmeldelse:Dårlig dressur 

Et dressurspill for hundeeiere - det høres veldig morsomt ut. 
Dessverre er det ikke morsomt i det hele tatt. 

Spillet starter med at barna velger seg ut en hund og starter jobben med å dressere den. 
Dresseringen går ut på alt fra å lære hunden enkle kommandoer til å geleide den gjennom hinderløyper. 

Spillene er enten altfor enkle eller altfor vanskelige. 
I spillet der de skal fange en frisbee for eksempel, er det nesten umulig å holde farten oppe. 
Mens i spillet der de skal snuse seg frem til ulike gjenstander, er det bare å trykke sporadisk på en knapp. 

Det reklameres for at man blir glad i hunden i spillet. 
Men får man i det hele tatt et forhold til den? 
Hele spillet bærer preg av å være laget i en fei, og det er over like raskt som det starter. 

KRISTINE STORLI HENNINGSEN 
