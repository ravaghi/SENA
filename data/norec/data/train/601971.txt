Smektende og stilig
Han er britisk, og dette er TD Lind sitt tredje album. 
Siden den forrige platen har han flyttet til Los Angeles, giftet seg og fått barn. 
Følelsen av lykke i et nytt liv preger noen av låtene, men Lind leverer også triste låter om ensomhet og savn. 

På sitt mest poppa, slik som på de besnærende og nydelige balladene «Coming home» og «Goodnight from Hollywood», er han på popplattformen til artister som James Blunt og Jason Mraz. 
Samtidig er han bedre enn dem begge, mye takket være en stilig og levende produksjon der bare noen få instrumenter får bekle lydbildet. 

På mange av låtene går TD Lind i sporene til Elvis Presley og Roy Orbison, uten at det låter gammeldags og datert ut for det. 
Her er det liv og sjel hele veien med fin variasjon uttrykksmessig. 
Lind synger bare så bra. 
Flott å høre på. 
Lett å like. 
