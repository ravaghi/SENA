Har sine høydepunkt
Husker du da Maroon 5 ble kjent med låten «This is Love» på starten av 00-tallet? 

Bandet skapte en perfekt blanding av pop og rock, men klarte ikke helt å fenge med oppfølgeralbumet og forsvant. 
Men plutselig var de der igjen – denne gangen med pumpende synthbass og landeplagen «Moves Like Jagger». 
De hadde endelig fått oppmerksomhet og siden da har ikke Adam Levine sett seg tilbake. 

Det er derfor i kjent stil når første låt ut «Best 4 U» har et komp bestående av lag på lag med synth. 
Åpningslåtene er både fengende, lettspiselige og dansbare. 
Singelen «What Lovers Do» er en klar hit og «Wait» er en deilig, seig popballade, men deretter går det nedover. 

«Lips On You» kunne vært en høydare om noen andre enn Levine hadde fremført den. 
Dessverre blir den nasale vokalen til Levine bare irriterende. 
Deretter går vi inn i en rekke av låter som flyr forbi uten å feste seg noe mer. 
Den verste av dem er den afrikansk-inspirerte «Girls Like You» og reggae-rytmene i «Visions». 

Maroon 5 overrasker med den 11 minutter lange «Closure» hvor synthen tar pause og vi får servert en lang vamp med blant annet hammondorgel og saksofon. 
Plata avsluttes noe sterkere med Kendrick Lamar for Future som gjester, men her var det mye dere kunne spart oss for Maroon 5. 
