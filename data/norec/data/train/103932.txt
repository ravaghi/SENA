Glattpolert komedie
Regi: 
Joel Coen. 
Med: 
Catherine Zeta-Jones, George Clooney, Billy Bob Thornton. 
Am. kom. 
11 år. 

Catherine Zeta-Jones og George Clooney vet hvordan forføre publikum via kamera. 
I Joel Coens (broder Ethan er selvfølgelig manusforfatter og produsent) «Intolerable Cruelty» forfører de også hverandre. 

I tillegg leker de katt og mus om hvem som er smartest til å lure den andre. 
Zeta-Jones og Clooney er jevnbyrdige hva angår å ta seg godt ut, og å fremføre replikker med snert og vidd med romantisk aura i tillegg. 

Skilsmisse er temaet, å få mest mulig i utbytte av den er målet. 
Filmen fungerer som grei underholdning, men mangler den bisarre, overraskende humor Coen-brødrene ellers er kjent for. 

BORGHILD MAALAND 
