Ikke akkurat Sissel & Odd
Danger Mouse og The Shins-vokalistens samarbeid. 

|||ALBUM: 
Danger Mouse og James Mercer fra The Shins er ikke Sissel & Odd. 

De er ikke en «collaboration waiting to happen» eller en «match made in heaven». 

I stedet er de et umakt par hvis samarbeid høres ut som en potensielt god idé: 

På hver sin ende av popsjangeren har de begge hatt en finger med i spillet på det som må være to av 2000-tallets mest fengende popsingler, The Shins' «New Slang» og Gnarls Barkleys «Crazy». 

«Broken Bells» har da også blitt en finfin, men noe unnselig popskive, som flyter på en innsjø av vannliljer, harmoni og kosepsykedelia. 

Men som mest av alt, fordi de småslappe rytmene lener seg opp mot daffe Rhodes-riff og den avslepne vokalen til Mercer høres ut som om han nettopp har våknet fra middagsluren, er klin, klin, klin likt Air. 

Og det er jo stas, det. 
