Plateanmeldelse:The Cheaters - «Rites Of Spring» 

Forsinket vår-ritual. 

ALBUM: ROCK The Cheaters «Rites Of Spring» (Division Records) 

Snart syv år har gått siden oslotrioen The Cheaters brakdebuterte og fikk et momentum som de dessverre aldri rakk å benytte seg av. 

Det tyder på at musikk ikke er heltidssysselen til de tre, hvilket det heller ikke er. 

I samarbeid med produsent Erlend Mokkelbost har trioen slipt vekk mye av både punkinnflytelsen og sekstitallspåvirkningen. 
Men selv om lydbildet er mer komplekst, rikere og like energisk, har også noe av djervheten fra debuten forsvunnet. 
The Cheaters hadde faktisk mer egenart for syv år siden - de lignet færre andre band den gangen. 

For Norge har flust med drivende dyktige rock-band i mellomsjiktet. 
The Cheaters er fremdeles ett av dem. 

BESTE LÅT: 
«Start All Over Again» 
