Selvtekt med plusser
Juridisk opp-og-ned-drama med kvaliteter. 

HANDLER OM: 
En hengiven familiefar får livet snudd opp/ned på verst mulig vis: 
Brutale ranere slår ham ned og voldtar og dreper hans kone og datter foran øynene hans. 

Rettsaken blir en farse, når den hovedskyldige nesten går fri på grunn av juridiske spissfindigheter. 
Men mannen gir seg ikke. 
Det viser seg han har helt spesielle forutsetninger for en grusom hevn - over gjerningsmenn og jussystemet... 

DOM: 
Selvtekt er ikke pent. 
Her er det satt mot en interessant ramme av systemkritikk. 
Oppbyggingen av plottet er dertil presist og mystisk og glimrende. 

To meget gode hovedrolleinnehavere trekker også filmen klart opp: 
Jamie Foxx som statsadvokat, men særlig Gerard Butler som nifst oppfinnsom hevner med allverdens autoritet! 

Etter hvert går moraldramaet dukken. 
Og forklaringen på Butlers mystiske makt, fyrer ikke akkurat opp filmens kvaliteter. 

Likevel: 
Dette er voldelig dusinvare med helt klare plusser! 
