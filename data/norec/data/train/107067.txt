Cæcilie Norby:«Slow fruit» 

(Copenhagen records) 

Denne platen er den beste og mest varierte jeg har hørt fra Cæcilie Norby på lenge. 
Denne gangen har hun skrevet de fleste sangene selv og fått hjelp av sin svenske mann Lars Danielsson på tre låter. 

Norby som tidligere har vært trygt innenfor jazzrammene, tar denne gangen litt større sjanser og er mer enn en gang innom musikk med soul og r&b- elementer. 
Samtidig er hun tett på jazzen i andre sang og briljerer både i vakre ballader og raske-låter med litt bossa-rytmer. 

Cæcilie Norby har en tøff stemme som både kler de stemningsfulle balladene og de mer uptempo sangene. 

Denne danske artisten fortjener å få en enda større menighet i Norge. 
Lytt bare til sanger som «Poem and Prayer», «Raised on Blue Moods», «Circus circus» og tittellåten «Slow fruit». 
