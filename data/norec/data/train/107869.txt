Rein Alexander «Rein Alexander»
(Epic/Sony) 

Vinneren av fjorårets «Kjempesjanse» på NRK1, Rein Alexander, platedebuterer nå. 

Rein Alexander har en god stemme. 
Den utnytter han til fulle på sitt debutalbum, der han har spilt inn sine favorittmelodier med det 50 mann store tyske orkesteret Kammersymphonie Berlin. 
Alexanders 

forkjærlighet for filmmusikk er tydelig på platen, og hele fem av de elleve sangene er filmmelodier. 
Én sang er spesiallaget for platen, «As Hawk as Nightingale», signert Silje Nergaard. 
Det er et av platens beste spor, der han synger duett med Mariann Aas Hansen. 

Blant platens mer kjente sanger er Ennio Morricones «Nella Fantasia», Jussi Björlings «O helga natt» og Tom Waits' «Tom Traubert's Blues». 

Debutplaten er variert, men kan være litt småkjedelig i produksjonen fordi sangene presenteres litt for likt. 
Alexander hadde tjent på enda større variasjon i låtvalg og innpakning. 
