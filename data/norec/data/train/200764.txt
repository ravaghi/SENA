Qtek S100
S100 kombinerer det beste fra to verdener  fleksibiliteten til Windows-plattformen og liten størrelse. 
Men det er likevel en fullstendig PDA. 
Konseptet er flott, men fungerer det? 

Qtek har spesialisert seg på Windows-baserte smarttelefoner, og har hittil enten lansert store PDAer med GSM-støtte (Qtek 9090), eller mer tradisjonelle modeller som faktisk ser ut som en telefon, men likever bruker Windows (Qtek 8010). 

Med S100 forsøker de nå å kombinere en kraftig Windows-PDA og en lommevennlig mobil, og resultatet er forbløffende vellykket. 
S100 er fremdeles noe stor, men ikke større enn for eksempel en Sony Ericsson P910 eller en hvilken som helst Symbian-basert Nokia-telefon. 
Det spesielle er at den mangler tastatur, og har bare en trykkfølsom skjerm, akkurat som de fleste PDAer. 

Liten og deilig 

Telefonen har et minimalistisk utseende, foran på enheten er det først og fremst plass til den store skjermen, og nedenfor den er det kun knapper for å svare og legge på samtaler, aktivere kontaktlisten og kalenderen samt en navigeringstast. 
På siden finner vi snarveier til kameraet og lydopptak, samt volumkontroll. 
På undersiden er det USB-tilkobling, og på oversiden plass til minnekort. 
Med andre ord en enkel og grei layout, med rask tilgang tilutbygningsmuligheter. 

Selve telefonen veier 154 gram, og vi synes det går fint å gå med den i lommen, selv om vi kan tenke oss at noen vil synes den er for stor. 

S100 er uten tvil en kjempefunksjonell maskin. 
Den støtter det aller meste av forventede telefonfunksjoner. 
Det er en trebåndsmobil med støtte for MMS, GPRS, e-post, Bluetooth, IR og MP3-avspilling. 
Den har også et 1.3 megapiksel-kamera med videoopptak og Windows Media Player 10 for avspilling av multimedia. 
Det er også en kraftig PDA med 416 MHz prosessor, 64 MB minne, forhåndsinstallerte programmer som Word, Excel, MSN Messenger og Internet Explorer, og du kan kjapt koble den til en datamaskin takket være USB-port. 
Til slutt er det plass til SD-kort, slik at du kan utvide minnet betydelig, eller koble til ekstrautstyr (porten støtter SDIO). 
Det er altså få begrensninger på hva S100 kan gjøre: 
Du kan bruke den som vanlig telefon, musikk- og videospiller, bærbart kontor, GPS-system eller digitalt kamera. 

Flott skjerm 

Skjermen på S100 er av naturlige grunner mindre enn din vanlige Windows-baserte PDA. 
Den er 2.8 tommer stor, men oppløsningen er identisk med de fleste lomme PCene  320x240 piksler og 65.000 farger. 
Det er ikke spesielt mye stygt å si om denne skjermen, den er lyssterk og tydelig. 
Det som derimot er veldig morsomt er at et lite ikon i høyre hjørne lar deg bytte mellom landskaps- og portrettmodus. 
Landskapsmodus gjør det enklere å benytte seg av visse applikasjoner som Internet Explorer eller Word, da du får en widescreen-følelse som gjør det lettere å lese tekst. 

For alle som har brukt en Windows-basert PDA tidligere vil ikke bruken av S100 være noe problem. 
Du får tilgang til de fleste viktige funksjonene som meldinger, internett og kontakter ved å trykke på Start-menyen, og for å bruke de resterende programmene går du inn på et eget Programs-meny. 
Vi merker at Windows-versjonen som er brukt her har Windows Media Player 10 installert, med forbedret grensesnitt og navigering. 

Nok et stort pluss er at den kraftige prosessoren sørger for at telefonen er svært rask og responsiv. 

Kraftig kamera 

Som sagt har telefonen også et 1.3 MP kamera. 
Du kan aktivere det via en egen knapp eller startmenyen, og hele den fine skjermen brukes som søker. 
Du kan justere oppløsningen, format (JPEG eller BMP) og lysforhold ved å gå inn på innstillinger-menyen. 
Du kan også ta opp videoklipp, og da kan du zoome inn to ganger. 

Du kan gå gjennom bildene i fotoalbumet, der du kan studere de i detalj, rotere de, sende de via MMS eller e-post og binde til kontakter. 

Kvaliteten på bildene virker faktisk til å være noe svakere enn Sony Ericsson S700 og Nokia 6630, som tar de beste 1.3 MP bildene akkurat nå. 
Bildene til S100 er selvsagt store og klare, men litt mer grumsete enn de relativt flotte bildene andre modeller klarer å ta. 

Opplevelsen av å bruke S100 er veldig tilfredsstillende, og telefonen er en fantastisk proffløsning. 
Vi savner riktignok WLAN-støtte, som ville gjort modellen enda mer komplett, men det er fint mulig å installere et utvidelseskort som gir denne funksjonaliteten. 
Det at telefonen mangler tastatur fullstendig gjør det litt vrient å taste SMS eller telefonnumre, da det ikke alltid er like praktisk å ta frem pekepinnen og trykke på små firkanter på den trykksensitive skjermen. 

Men som en totalløsning er S100 glimrende. 
Den har masse kraft og kapasitet, kan brukes til et stort utvalg formål, og har samtidig en liten form og kul design. 
Vi kan tenke oss at denne telefonen er perfekt for mange mer krevende brukere, og det er vanskelig å finne direkte svakheter her. 
