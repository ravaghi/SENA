Sondre Lerche:«Dan In Real Life» (filmmusikk) 

GENRE: POP (Virgin / EMI) 

Sondre Lerche - nå også som filmkomponist. 

Heller ikke en bergenser i New York-eksil klarer å unngå at en plate med filmmusikk fremstår atskillig mer fragmentarisk enn en «vanlig» Sondre Lerche-plate. 
Filmen «Dan In Real Life» virker tilsynelatende dominert av Lerches musikk, men uten bilder som står til de mest løsrevne låtskissene her, mistes helheten ganske fort underveis. 
Når det er sagt, inneholder dette soundtracket tre-fire klassiske Sondre Lerche-låter - lettbeinte, solskinnsfylte melodier som slentrer lystig av gårde og sprer godt humør, ikke minst åpningen «To Be Surprised» og «Hell No» - en duett med Regina Spektor. 
Det er i det hele tatt umulig å mislike Sondre Lerche på sitt beste. 

ANBEFALTE KJØP: 
«To Be Surprised», «Hell No», «Human Hands» og «Let My Love Open The Door». 
