Iskalde metalgufs fra nord
Bodø rock city har mer enn Kråkesølv å by på. 

ALBUM: 
Nordlendingene med det betimelige navnet Iskald har gjort sitt for å holde arven etter det progressive Emperor levende også på 2000-tallet. 

«The Sun I Carried Alone» skiller seg ikke nevneverdig fra bandet to foregående album, noe som betyr at de som fascineres av velspilt ekstremmetal med fokus på mye innhold vil få metta si denne gangen også. 

Produksjonsmessig er det proft til fingerspissene, det låter stort og mektig, men dessverre også en tanke pregløst. 

Iskald har sine beste stunder når de legger seg i midtempo og lar riffene leve litt lenger, da kommer Simon Larsens innbitte og kalde vokal virkelig til sin rett, som i avslutningen «Burning Bridges». 

Når de går i motsattretning og skal skifte takt, og introdusere et nytt riff før det andre har rukket å sette seg, kan det bli vel anmassende. 
