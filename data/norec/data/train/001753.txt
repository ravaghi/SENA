Klubbrock på lavkarbodiett
Dårlig lyd og slett vokal hindret Kasabian fra å skape magi på en regnfull Hovescene. 

Det er få band som blomster med lav og ullen lyd, og britiske Kasabian er kanskje et av de bandene som kler det dårligst. 
Med fire gjennomproduserte og til dels svært gode album bak seg, var det lov å håpe at deres miks av tunge elektrobeats og tøff-i-trynet-refrenger skulle levere store ting på denne, deres første konsert på norsk jord. 
Når samspillet mellom beats og band drukner i dårlig lyd, blir dette vanskelig å oppnå; kombinért med det laveste lydnivået på Hovescenen hittil på festivalen er utgangspunktet allerede sabotert. 

Fra første låt, deres diskutablelt største hit her til lands, "Clubfoot", hører man at det er noe som mangler. 
Bassen brummer ikke, Tom Meighans vokal er syltynn og til og med trommeslager Ian Matthews' Muppet-aktige, beintøffe tromming mister mye av dybden frem til de drøye tredve meterne unna der jeg står. 
Dette er frustrerende, for låter som på plate er knallharde dansegulvsbangers - som avslutningslåten "Fire", enorme "Underdog" og den nye, tungt elektronikklenende "Switchblade Smiles" mister minst én dimensjon (gad vite hvor rått det hadde blitt med Linkin Park-lydriggen). 

Det låter definitivt best når Meighan gir over sangoppgaven til gitarist Sergio Pizzorno. 
Hans innsats på West Ryder Pauper Lunatic Asylum-høydepunktet "Take Aim" er et lyspunkt, og akkompagnert både med blåser og den beste scenelyden blir dette klart bestenotering for deres del på Hove denne kvelden. 
Han har en stemme som bærer langt mer enn Meighans - hovedvokalisten synger ofte monotont og spedt. 
Han har en middels stemme og ustilige posøregenskaper, der han i det ene øyeblikket gjør korsets tegn og forteller hvor mye han elsker publikum, til der han i det neste sitter og slurer på trommerigg-kanten. 

Dette, i tillegg til et litt pussig låtutvalg (at de valgte å spille en halvbra versjon av Dick Dales "Miserlou" (fra Pulp Fiction-soundtracket) i stedet for å få inn eksempelvis "Vlad The Impaler" eller "Processed Beats") gjør at Kasabians første Norgesmøte ikke ble av den optimale sorten. 

Clubfoot Where Did All The Love Go? 
Underdog Shoot The Runner Velociraptor Take Aim Empire Fast Fuse L.S.F. Switchblade Smiles Fir 
