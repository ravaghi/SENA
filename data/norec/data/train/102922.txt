Solveig Slettahjell, «Antalogie»
Solveig Slettahjell, «Antalogie» 

(SloMo / Universal) 

Den stille timen. 

Formatet - kvinnestemme, piano ved Morten Qvenild, pene popsanger - vil uvilkårlig gi jazzlekmannen (og der har du meg) assosiasjoner til den norske jazzinnspillingen «alle» kjenner: 
Radka Toneff og Steve Dobrogosz' «Fairy Tales» (1982). 
La det med én gang være sagt at Slettahjell er en mer fullkommen sangerinne, og nærmere Sidsel Endresen. 

Leonard Cohen-, ABBA- og Tom Waits-tolkningene føles vel «selvfølgelige». 
Slettahjells langsomme fraseringer overrasker mer i uventede omgivelser. 
Som når hun med ru røst angriper Gnarls Barkleys «Crazy» og får den til å høres ut som en dekonstruksjon à la The Residents. 
Eller aller best: 
I Radioheads higende, spøkelsesaktige «There There». 

BESTE LÅT: 
«There There» MORTEN STÅLE NILSEN 
