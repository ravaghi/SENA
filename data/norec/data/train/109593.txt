Spillanmeldelse:Abstrakt horror 

I «The Path» har eventyret om Rødhette og ulven blitt et abstrakt horroreksperiment. 

Konseptet er enkelt: du skal lede seks søstre til bestemoren deres med en matkurv. 
Noen hundre meter med solrik skogsvei. 

Men strake veien gir game over. 
I steden må du utforske den omkringliggende skogen, en skog som rommer abstrakte mysterier. 

Vandringen i skogen er forskjellig fra søster til søster, tilpasset deres ulike personligheter. 
Du får ingen vanskelige nøtter å gruble over og interaktiviteten er ytterst begrenset. 

I steden snakker vi om en stemningsfull og genuint creepy invitasjon til refleksjon og undring, i overført betydning er «The Path» en slags analyse av søstrenes sinn. 
En interaktiv kunstinstallasjon om døden, om du vil. 

Jada jada, jeg hører ropene om «arty-farty» og «pretensiøst tullball». 
«The Path» er et veldig atypisk spill som ikke passer for alle. 

Men dersom du, som meg, blir begeistret av denne typen eksperimentering med spillmediet har du en svært spesiell og givende opplevelse i vente. 

PS: 
«The Path» er tilgjengelig på www.tale-of-tales.com for 10 dollar og på Steam for 8 euro. 

Trailer fra PC-spillet The Path. 
