Forby fuskepels nå!
Alvin og gjengen er tilbake på ei Tom Hanks-øy, og det er mye verre enn dere tror. 

Alvin og gjengen 3: 

Amerikansk animasjonsfilm. 
2011. 
1 time, 28 minutter. 
7 år. 
Regi: Mike Mitchell. 
Med Jason Lee og norske stemmer. 

Den lydmessige delen av "Alvin og gjengen 3" ersom en mellomøre-betennelse av den sorten som fører til trykkforvrengning ogkroniske pipelyder. 

Lyden er kanskje det minst irriterende ved en film somresirkulerer poengløse syngerotter — først på et cruiseskip og deretter på ødeøy med gal Castaway-kjerring og vulkan. 

Handlingen er uspennende, framdriftssvak og uverdig på flerenivåer og framkaller nevrotiske skuffelser: 
Rosa-rottene konkurransedanser medmenneske-imiterende damer, men blir ikke stiletthæla i hjel. 
Alvin kiter overhavet, men drukner ikke. 
Fuskepelsdyra balanserer over stup, men detter ikkened og moses ikke. 
De møter sagtannfisk, men etes ikke. 

Filmen er stress-skapende som et Toys R Us-besøk sistelørdag før jul og består av en pipesynging som gjør at du ser for deg hvordanbarnebarna slipper heliumet ut av Dolly Parton. 

Dette er nok en virkelig barnefilm for Hello Kitty-segmentet,og ledsagende foreldre bør ta med seg sovemaske og ipod. 
