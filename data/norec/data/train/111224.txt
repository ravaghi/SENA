Christina Aguilera & Cher:«Burlesque: Original Motion Picture Soundtrack» 

(RCA / Sony) 

Divaen, den eldre, parkerer divaen, den yngre. 

Lydsporet til det vi må anta blir årets mest camp-vennlige film. 
Musikalen «Burlesque», hvor Aguilera spiller et gudsord fra landet som drømmer om scenen, og Cher er mentoren hennes. 

Aguilera foredrar åtte av de ti låtene. 
De høres ut som tiloversblevne kutt fra sangerinnens 1940-tallsflørtende album fra 2006, «Back To Basics». 
Aguilera trenger sårt en hit nå. 

Men om noen får en er det nok Cher. 
«You Haven't Seen The Last 
Of Me» er et forsøk på å gjenopplive «powerballade»-kjemien hun hadde med låtskriveren Diane Warren på 1980-tallet. 
Litt nedskalert, men ganske vellykket likevel. 

BESTE LÅT: 
«You Haven't Seen The Last Of Me» 

MORTEN STÅLE NILSEN 
