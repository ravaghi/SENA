Vellaget vrøvl
Regi: 
Pawel Pawlikowski. 
Med Natalie Press, Emily Blunt, Paddy Considine. 
Britisk. 
Drama - 11 år. 

Så vakker og vellaget at en nesten lar seg lure. 

To vakre 16-17 år unge jenter møtes: 
Én er foreldreløs og fattig og med en glødende nyomvendt kristen-karismatisk storebror. 
Den andre er søkkrik, cellospillende og manipulerende. 
De to finner sammen av pur kjedsomhet og felles forakt for omgivelsene. 
Samt hudnære homo-erotiske energibaner. 

Jo da. 
Vi vet det og har sett det før: 
Ungdommer kan utvikle livsfarlig, patologisk galskap i opphøyet isolasjon. 
To dyktige og karaktersterke unge skuespillere gjør sine saker meget bra. 
Foto dveler kjælende både med natur, arkitektur og kropper. 
Man føler seg nokså forført. 

Og derfor skuffet, når hele filmen til slutt viser seg å være en kald og kynisk spekulasjon. 
Og derfor ytterst poengløs. 
