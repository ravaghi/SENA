Bedre enn ryktet
Dette spillet har fått rundjuling av andre anmeldere. 
Noen mener dette er det dårligste spillet de har sett. 
Da kan de ikke ha sett mange. 

Istedenfor å irritere meg over teit motstand og lineære oppdrag, har jeg frydet meg over å pryle terrorister i de fleste land som ikke er inkludert i hverken Star Tour-katalogen eller på Lonely Planets lister over anbefalte reisemål. 
Kjekke våpen er velegnet redskap. 
Stemningen er god. 

Du kan til og med være nordmann eller svensk soldat i flerspiller. 
Det siste er jo litt vittig. 
Men dessverre runder du enspillervarianten på noen små timer, og flerspiller kan ikke kompensere for det. 
