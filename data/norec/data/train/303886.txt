Ensomhet, minibar, svart humor og førsteklasses visekunst
Skottlands dystre mestersanger er tilbake. 

||| 

ALBUM: 
Det er ikke noen billig munterhet over skotten Jackie Levens visekunst; men mye svart humor. 

En sang på dette albumet heter «Song for Bass Guitar and Death». 

Der formulerer han det slik: 

«The world is a matador and I'm full of bull» 

Døden er ikke langt unna i Levens treffende, poetiske formuleringer, og livet er fylt med ytterst små gleder: 

« 
Twinkle twinkle little star/shining oh so bright/Won't you shine down on this lonely man/and his hotel mini bar» 

Med denne ensomme, mørke livsfølelsen utgir Leven stadig førsteklasses musikk, pakket inn i nakne, klirrende arrangementer bak den fyldige, dype røsten. 

Som en spøkelsesrytter rir han gjennom livet med gitaren over skuldra og er aldri i tvil om hvor reisen slutter. 

En historieforteller i de beste tradisjoner, med sine egne visjoner som råmateriale og en personlig form for skotsk blues i fingrene. 
