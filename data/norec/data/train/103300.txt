Northern State:«All City» 

(Columbia/Sony) 

Northern State leverer varene igjen 

Go'jentene fra Long Island, New York, er sterkt tilbake etter suksessen med «Dying In Stereo» fra 2002. 
Denne gangen har Hesta Prynn, Sprout og Spero jobbet med produsenter som Pete Rock, Manifest og ?uestlove fra The Roots. 
Singelen «Girl For All Seasons», produsert av DJ Muggs fra Cypress Hill, er en herlig låt som omhandler kroppsfiksering og samfunnets forventninger til kvinner: 
«Are my hips too big, does my ass look fat?». 
Northern State klarer virkelig å fremføre sine feministiske tekster med en artig ironisk vri. 
De rapper om fester, cocktails, vennskap og forhold. 
Og om New York, selvfølgelig. 
Rolling Stone har helt rett når de beskriver gruppa som «hip-hop for the modern fabulous woman». 
Høydepunktene på «All City» er superfengende låter som «Nice With It», «Think Twice» og «Don't Look Down» («I'll be a soccermom in a mini-van», he he). 
Du kan ikke unngå å bli sjarmert. 

MARIT AABY VEBENSTAD 
