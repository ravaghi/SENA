Spillanmeldelse:«Mortal Kombat» 

(VG Nett) 
«Mortal Kombat» vender tilbake på ekstremt voldelig og overraskende vellykket vis. 

«Finish her!» kommanderer den dype, sinte fortellerstemmen i «Mortal Kombat» - det niende spillet i denne tradisjonsrike slåsseserien. 

De ekstreme avslutningssekvensene i slåsskampene har gjort «Mortal Kombat»-spillene til en kultfavoritt, et avbrekk fra mer seriøse slåssespill som «Street Fighter», «Tekken» og «Virtua Fighter». 

Og når et spill får andre spill i den mildt sagt absurde slåssegenren til å fremstå som seriøse, vet man at man er på ville veier. 

Sverdet deler kroppen til Jade i flere deler, før det til slutt kløyver det nå flygende hodet hennes i to. 
Det er ekstremt voldelig, det er grotesk, det er overdrevent og det er morsomt. 
Dersom man har sansen for splatterhumor, altså. 

For man kan ikke ta dette her seriøst. 
Det er så harry, så gjennomført liksom-ondt og så uhøytidelig idiotisk at man ikke kan gjøre annet enn å le. 

Du finner denne humoren i historiedelen, som får filmene til Van Damme til å fremstå som fisefin høykultur. 
Du finner den i de hysteriske kamp-knepene de forskjellige rollefigurene benytter seg av. 
Og du finner den i den generelle, klisjetunge presentasjonen. 

VGD-bruker bigboss420: 
Spillet er KONGE, har spilt gjennom story modusen og må ærlig talt si at selv om dette er et fighting spill så er story modusen ganske bra. 
Bedre enn tekken og street fighter. 
Diskuter Mortal Kombat her! 

Allikevel er «Mortal Kombat» et usedvanlig godt gjennomført spill. 
Det er bedre balansert enn noen av forgjengerne, og dybden og variasjonen i kampsystemet hever spillet over gimmick-beskyldninger og leverer isteden lang levetid. 

Rent kvalitetsmessig er det et stykke opp til de fantastiske «Street Fighter IV»-spillene, bare så det er sagt. 
Men «Mortal Kombat» er slettes ikke noe dårlig forsøk på å nærme seg kongene av slåssespillhaugen. 

MORTAL KOMBAT Plattform: 
PS3 360 Genre: 
Slåssespill Alder: 18 Utvikler: 
NetherRealm Studios Utgiver: Warner Bros. 
Mer info 
