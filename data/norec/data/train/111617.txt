Snurrig
Regi: 
Arnljot Berg Med: 
Carsten Byhring, Roy Bjørnstad, Erik Hivju Banebrytende filmteknikk (hele tre kameraer samtidig!) ble det snakket høyt om da regissør Berg gikk i gang med sitt selvbiografiske prosjekt fra bak dørene på en nerveklinikk, lenge før både «Gjøkeredet» og «De gales hus». 
Snodig da at det nettopp er fraværet av det filmatiske som slår meg når jeg ser filmen 38 år etter den ble laget: 
Dette er filmet teater, og den velmente humanismen som ligger bak forstyrres dertil av at vi hele tiden er klar over at vi ser skuespillere som spiller psykiatriske pasienter. 
Mer snurrig enn vellykket. 

ØYSTEIN DAVID JOHANSEN 
