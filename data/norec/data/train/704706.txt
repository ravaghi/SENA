Dustete og dårlig
Dette spillet er så dårlig at det nesten fortjener legendarisk status. 

Ikke bare mangler det noe i nærheten av handling, det ser dustete ut, og kontrollene er så dårlige at du like gjerne kan la være og bruke dem. 

I all enkelhet går det ut på å skape en bokser og ta ham til ringen. 
Der kan han tape eller vinne boksekamper med relativt liberale regler. 
Enkelt og greit steindumt. 

Jeg skapte den lettere upene bokseren Feite Fredrik og lot ham gå noen runder i slumringen i trailerparken innunder motorveibrua. 
Det gikk forsåvidt greit på relativt lavt nivå. 

Det store problemet med spillet er at det er så ufattelig dumt. 
Her går alt ut på å mashe PS3-kontrollen raskt og hardt. 
Til det gjør vondt, faktisk. 

Et fullstendig hjernedødt spill. 
Helt uten sidestykke. 
Det gode, gamle tv-spillet Pong er mer sofistikert, variert og utfordrende. 
Facebreaker er et slag under beltestedet på alle som er i stand til å sette pris på noe som spiller godt. 
