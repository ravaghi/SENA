My Chemical Romance-vokalisten har renvasket seg
Gerard Ways soloalbum David Bowie, The Beatles, T-Rex og Suede i en velsmakende suppe. 

ALBUM: My Chemical Romance, tenåringsangsten inkarnert, imploderte i en svart sky av intern turbulens og kreativ åndenød etter middelmådige «Danger Days: The True Lives Of The Fabulous Killjoys». 

Opp av asken som Fugl Føniks stiger vokalist Gerard Way med soloalbumet «Hesitant Alien». 
Med sin brokete historie og pretensiøse aura, er han lett å sable ned. 
I teorien, i det minste - Gerard lar seg nemlig ikke kneble så lett. 

«Hesitant Alien» er nemlig et ganske så sprudlende brygg, blandet på like deler glamrock og britpop - Bowie, The Beatles, T-Rex og Suede i en velsmakende suppe. 

Way har tidligere vist med stor overbevisning at han har grep om Den gode melodien når han senker skuldrene og er på nett med sitt kreative jeg. 

Her leker han seg uproblematisk gjennom 30 år med britisk pop- og rockhistorie. 
Høre bare umiddelbare «Action Cat» og «Get the Gang Together». 

Ikke dårlig for en amerikaner, det. 
