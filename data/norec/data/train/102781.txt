Taio Cruz, «TY.O»
Dølt britisk partysvenskeri. 

For noen er dette en grøssende blanding av pompøse partysvenske-akkorder og overprodusert polering av dubstep. 
For andre er det en komprimert utgave av avgangskullets siste helg på Tryvann. 

Produksjonen er skamløs poparkitektur som, med Cruz' cheesy vokaler og lavpannede refrengmelodier, gir uungåelige bilder av fistpumpende russ, skumparty og, på sitt verste, fottøyklassikeren Buffalo. 

Når han ikke er helt døll, evner Cruz å levere guilty pleasures som «Tattoo», «Shotcaller» og «Little Bad Girl», sistnevnte med enorm hjelp fra Ludacris og David Guetta. 

Produsentene Dr. Luke & Cirkut og Swedish House Mafia får hodet til å riste, og løfter den ellers kjedelige briten akkurat opp til middels. 

BESTE LÅT: 
«Tattoo» 
