Skogens konge i solnedgang
Øivind "Elg" 
Elgenes kler det forfalne hillbilly-utseende. 
Dance With A Stranger hadde sine gode sider, men ble for glatte i sin 80-tallske soulpop-stil. 
Nå lever Elg opp til navnet. 
Du hadde ikke blitt forbauset av å se ham travende gjennom småskogen med kvister i skjegget og en kassegitar som stokk. 
Halvparten av hans fire soloalbum har vært på norsk, men her er han tilbake på engelsk med Jeffrey A. Wasserman som medskribent. 
Elg synger om storkapital, klima, flommen i Brisbane der datteren studerte, kona Svanhild og om Remi Ochlik og Marie Colvin (venn av Wasserman) som ble drept i Syria. 

Det personlige preget er et stort pluss. 
Ronnie Le Tekrø spiller gitar, og Amina Sewali korer – begge deler førsteklasses. 

Beste spor: 
"Being together", "Get the good things done", "All over again". 
