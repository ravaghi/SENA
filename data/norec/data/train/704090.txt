Fra den nye folk-generasjonen
Blair Dunlop startet karrieren ved å spille Willy Wonka som barn i "Charlie og sjokoladefabrikken", før han overtok The Albion Band etter faren Ashley Hutchings. 
På solodebuten har han med folk som Guy Fletcher, Joan Wasser og Pete Zorn, pluss bandet Larkin Poe. 
20-åringen fra Chesterfield markerer seg som en dyktig gitarist og setter seg også ned ved pianoet på "The gown". 
Stort sett skriver han også gode sanger, selv om et av høydepunktene er en gave fra Richard Thompson kalt "Seven brothers". 

Han kommer også bra fra et par trad-låter, inkludert den omskrevne "Billy in the lowground", platens friskeste fem minutter. 
Dunlop låner også fra pop og americana, uten at det skader ham. 

Beste spor: 
"Less the pawn", "Billy in the lowground", "Seven brothers". 
