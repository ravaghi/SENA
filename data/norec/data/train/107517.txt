Mats Dahlberg:«Skrot & Kram» 

(MBN) 

Svenske bosatt i Oslo med god platedebut. 

Mats Dahlberg er et nytt og spennende bekjentskap: 
Han har levert et flott debutalbum der han selv har ansvaret for all tekst og musikk. 
Dahlberg forteller mange gode historier, om det så er en sang til fin far, hyllest til sommeren eller kjærlighetshistorier. 
Musikalsk er han litt innom både visepopen, den rene visen og enkelte jazzpartier. 

Platen er spilt inn i Oslo med flere norske musikere og ikke minst med Joje Wadenius som musiker og medprodusent. 

«Skrot & Kram» er en plate du blir i godt humør av å høre, og Mats Dahlberg er en låtskriver det skal bli spennende å følge fremover. 
Sanger som «Tro mej», «Ta en dag i taget», «Lagt på is» og «Sommarmåne» viser at Dahlberg bør være en artist å lytte og nynne til. 
