Too Far Gone, «Reis av sted»
Fæstlig fra Flå. 
Åtte album ut i karrieren har trønderne i Too Far Gone perfeksjonert lørdagskveldsbrukskunsten sin - boogiebasert countryrock med like folkelig uttrykk som tekster. 
Festmusikk, med andre ord. 

Men det har sneket seg inn en liten positiv ekstradimensjon denne gangen. 

En låt som «Tia flyg igjæn» er en bunnsolid rocklåt uten tunge «på lokkalet»-føtter som enkelte andre låter kan ha, kanskje noe å utforske videre? 

Samtidig har Too Far Gone - for øvrig svært dyktige instrumentalister - alltid hatt drag på balladene, noe som gjør at folkefavoritter som D.D.E. bør føle sin posisjon truet, iallfall sterkt konkurranseutsatt. 

Bonus - ekstraplate med remastrete versjoner av tidligere låter. 

BESTE LÅT: 
«Tia flyg igjæn» STEIN ØSTBØ 
