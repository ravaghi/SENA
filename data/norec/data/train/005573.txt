Stødig medvind
Det er dette som er hygge. 

Husker du da vi satt i gresset med en halvliter i hånda, First Aid Kit spilte Fever Ray-coveren på hovedscenen i Middelalderparken, sola rant nedover kroppene våre og med en uforklarlig flaks hadde vi knabba til oss over18-bånd på Øyafestivalen selv om vi var en del måneder unna å være myndige? 
Mitt første møte med First Aid Kit var muligens det beste jeg kunne ønske meg, og for mange flere enn undertegnede, tror jeg de har vært grunnen til ganske mange hyggestunder tbh. 

«It’s A Shame» er det første vi hører fra oppfølgeren til Stay Gold (2014). 
Om du var på Piknik i Parken i sommer har du nok allerede snust litt på låta. 
Søstrene henter fortsatt sterke inspirasjoner fra Fleet Foxes og Joanna Newsom, hvor det går i gåsehudfremkallende harmonier, hundre akustiske gitarer og selvfølgelig - steelgitaren a.k.a sjefsinstrumentet innenfor folk og country. 

❤️ Elsker ❤️ 

Harmoniene er udiskutabelt det som kjennetegner First Aid Kit best, og også det som bringer fram gåsehuden. 
Stemninga i både låta og bandet er upåklagelig, hvor de omfavner folkpop-en søstrene har dyrket siden starten. 
Det fungerer, til en viss grad. 

? 
Elsker ikke ? 

Det høres jo ut som en helt vanlig First Aid Kit-låt. 
Jeg forventer ingen drastiske endringer, men når det er såpass lenge siden siste utgivelse, er det feil å forvente noe.. mer? 
For konservative First Aid Kit-fans er dette en drøm, men for meg er jeg heller klar for en fortsettelse fremfor en forlengelse. 
