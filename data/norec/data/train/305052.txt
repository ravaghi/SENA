Oppsiktsvekkende fengende
Norma Sass strammer skruene. 

ALBUM: 
Norma Sass utvikler seg fint og riktig, etter lovende Bylarm-opptreden og lovende EP. 

Debutalbumet strammer de riktige skruene i forhold til å rendyrke deres spinkle, lett postpunkete, men oppsiktsvekkende fengende popsound. 

Vokalist Thea Raknes kombinerer dunkle 4AD-kvaliteter med søtlig ynde, og Steve Shelley-trommingen til Ingrid Aarvik Berge gir bandet en særegen rytme. 

Da står det bare igjen å skrive nok gode låter, albumet faller litt sammen av mangelen på flere låter av samme kaliber som den utmerkede «Japan», og slik sett er dette et band som med hell kunne debutert i et gammeldags, «snau halvtime»-format heller enn å strekke et begrenset antall ideer ut til de obligatoriske 40 minuttene. 

Men en kilende «elsk»-følelse oppstår når de er på sitt beste. 
