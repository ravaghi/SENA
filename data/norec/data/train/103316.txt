Beenie Man:«Back To Basics» 

(EMI/Virgin) 

Gørr kjedelig dancehall. 

Beenie Mans nye album «Back to Basics» skal være resultatet av en turbulent periode i Jamaica-artistens liv. 
I januar brakk nemlig Beenie Man ribben og nese, og punkterte den ene lungen i en bilulykke hjemme i Kingston. 
Og ikke nok med det, seks uker senere ble vennen Paul Tyrell myrdet utenfor plateselskapet hans. 
På oppfølgeren til 2002-albumet «Tropical Storm» går Beenie Man tilbake til dancehall-røttene sine. 
Resultatet er ikke bra. 
Det er rett og slett gørr kjedelig. 
Den første singlen «Dude» (med Ms. Thing) er jo passe fengende, den, men ellers er «Back To Basics» tamme greier. 
På «If A Neva God» prøver Beenie Man seg med litt gospel, noe han i hvert fall ikke lykkes med. 
Og den noe homofobe artisten blir vel selvopptatt når han drar i gang låten «King Of Dancehall». 

MARIT AABY VEBENSTAD 
