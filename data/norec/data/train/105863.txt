Melissa Auf der Maur:«Out Of Our Minds» 

(Roadrunner/Warner) 

Kanadisk bassist lager musikk for et publikum som drakk opp og gikk hjem for 10 år siden. 

Hun ser slående ut, som en rødhåret Nemi, og var i korte perioder med i 1990-tallskorps som - arme kvinne! 
- Hole og Smashing Pumpkins. 
«Kjent» i kraft av sine dårlige venner, altså. 
«Out Of Our Minds», soloplate nummer to, er, om ikke annet, lettere å forholde seg til enn noe Courtney Love og Billy Corgan har gjort i det siste. 

Del av et multimedieprosjekt inspirert av vikinger (jepp!), sier 'em. 
«Flummig» (fint svensk ord) alternagoth som lever i sin egen verden av svart og rød fløyel. 

«Meet me on the dark side!», formaner hun. 
Hmm - joda, men det er jo så mye bra på TV i kveld...? 

BESTE LÅT: 
«Lead Horse» 
