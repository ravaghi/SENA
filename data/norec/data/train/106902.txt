Beckstrøm:«Drøm videre!» 

(Pilar/Sonet) 

Lars Fredrik Beckstrøm, bassisten i deLillos, er ute med sin fjerde soloplate. 

Som låtskriver har Beckstrøm ofte kommet litt i skyggen av Lars Lillo-Stenberg, selv om flere av konsertfavorittene til deLillos er signert Beckstrøm. 

«Drøm videre!» er en variert produksjon med sanger som både inneholder litt blues, rock og mest visepop. 
Beckstrøm skriver gode sanger, han har tekster som er gode, og av og til morsomme historier. 

På det nye albumet tar han lytterne med både til Kina og på Tivoli, og han har oss stifte bekjentskap både med blomster, mesén og de hvite dagene. 

«Drøm videre!» er en av de platene som vokser og blir bedre jo mer du spiller den. 
På denne jevnt, gode platen er «Kina», «Heksevisa» og «Hvite dager» trioen som rager litt høyere enn de andre. 
