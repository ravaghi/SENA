Vokal-musikkens amasoner
«I'm not a super star, I'm a super moon,» synger Marie Daulne, damen bak at av de stiligste fenomen i afropeisk musikk. 

Men krysningen er enda mer enn mellom Europa og Afrika. 
Her er soul, pop, funk, hip hop, techno og jazz, fusjonert av Madame Daulne. 
Hun som vokste opp i Belgia, fordi hennes kongolesiske mor rett etter at Maria var født måtte flykte gjennom regnskogen i Kongo da den belgiske faren hennes var blitt drept av opprørere. 

Dramatikken lever videre i Maria Dualne, men har nok med årene blitt mer kjølig posering enn den vokalgjøglende spontanitet, dampende kvinnelighet og virtuos spenstighet som hun og hennes acappellagruppe delte med Molde Jazz-publikum i 1995. 
Mer urban elektronisk musikk i dag, litt mindre afro. 

Maria Dualnes flagrende gevanter følges opp av tre syngende medsøstre og groovende kamuflasjekledd komp av trommer, perkusjon, DJ og ikke minst Chantal Willie på bass og imponerende vokal. 

Pluss hele publikum i Folken som fikk bruke nøkkelknippene sin som rytmeinstrument. 
