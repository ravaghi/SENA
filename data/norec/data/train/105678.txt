Spillanmeldelse:«Crackdown 2» 

Tiden har åpenbart stått stille i Pacific City etter det glimrende «Crackdown» fra 2007. 

«Crackdown» var fantastisk. 
Et «Grand Theft Auto» med superkrefter - en actionlekegrind i ordets rette forstand. 
Her handlet det om å eksperimentere og om kreativ utfoldelse i langt større grad enn å bli revet med av en stram, fengende historie. 

Etter en haug med «Grand Theft Auto»-spill og en bråte kloner, føltes «Crackdown» som en befrielse. 
Som å riste av seg tøylene og herje fritt. 

Derfor må «Cracdown 2» sies å være ganske skuffende. 
Ruffian Games har tatt imot stafettpinnen fra Realtime Worlds med slapp og uinspirert hånd, og mer eller mindre laget det samme spillet én gang til. 

Etter at «Infamous» og «Prototype» hevet listen for bruk av superkrefter i åpne actionspill som dette, og etter de fantastiske, mer virkelighetsnære «Grand Theft Auto IV» og (ikke minst!) «Red Dead Redemption», opplever jeg «Crackdown 2» som et halvhjertet tilbakesteg. 

Nå skal det sies at tilbakesteget ikke er så stort at det er umulig å finne glede i dette gjensynet med Pacific City. 
Det å gradvis utvikle egenskaper og ferdigheter er fremdeles givende (Orbs! 
Hundrevis av orbs!), og de elleville actionsekvensene evner fremdeles å underholde. 

Muligheten til å spille gjennom hele spillet med tre venner er også helt herlig. 
Kanskje er det også sånn spillet aller helst bør oppleves. 

Alocc: 
Gleder meg helt villt til dette spillet... har ventet helt siden jeg runda 1`ern.. 
.det er liksom en egen sjarm over spillet =) Diskuter Crackdown 2 her! 

Men «Crackdown 2» tynges av å være alt for likt forgjengeren, og av en historie og et bakteppe som er 80 prosent fraværende og 20 prosent dustete. 
Her har særlig «Infamous» vist hvilke muligheter som ligger i kombinasjonen stor frihet og stram historie, men «Prototype» er også et klart bedre spill. 

«Crackdown 2» er simpelthen ikke særlig relevant i 2010. 
Ruffian Games burde ha gjort langt mer med konseptet, jeg mener det ville vært fullt mulig å skape noe friskt og nytt med utgangspunkt i det solide fundamentet fra originalen. 

Men når det er sagt: er du på jakt etter lettbent, tanketom og overdådig action du kan dele med vennene dine over Xbox Live, finnes det verre ting å velge enn «Crackdown 2». 

PS: 
Realtime Worlds har nå lansert sitt onlineactionspill «APB». 
Anmeldelse kommer snart. 
