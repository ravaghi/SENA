Logitech Tablet Keyboard for iPad
Det dyreste tastaturet er også det smarteste og beste. 
Det kommer i et futteral, som kan brettes ut og benyttes som støtte til iPad-en. 
Genialt! 
Selve tastaturet er dessuten eksemplarisk utformet. 
Tastene er like store som på en bærbar PC, enter-tasten er bred og umulig å bomme på, dessuten er utformingen helnorsk med dedikerte Æ, Ø og Å-taster. 

Noen egen rad for iPad-funksjoner har det imidlertid ikke. 
Disse deler plass med talltastene, og aktiveres ved å holde inn FN-tasten nede til venstre. 
Det fungerer greit, men dedikerte knapper hadde vært enda bedre, mener vi. 

AV/PÅ-bryter sitter øverst til høyre, vi ser på det som en stor fordel at du slipper å snu det på hodet hver gang det skal brukes eller pakkes bort. 
Tilkoblingsknappen er på undersiden, og trykkes enkelt inn med pekefingeren. 

Det er imidlertid litt tyngre enn de andre (400 gram) og vi synes det er litt dyrt, bare femtilappen billigere enn Apples offisielle tastatur. 

Du kan lese en mer utfyllende test av dette tastaturet her. 
