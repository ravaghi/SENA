Eva Knardahl, klaver
Sterkt minne om Eva Knardahl 

Eva Knardahl var en pianist med en meget sterk personlighet, verbalt som musikalsk. 
Nå er en del opptak med henne utgitt på en ny cd i serien «Great Norwegian Performers 1954-2000.» 
Og det er et hyggelig gjenhør med en pianist som fremdeles står i en særstilling på mange måter. 
På denne platen er det musikk av Grieg, Chopin, Scarlatti, Kjerulf, Sinding og Rachmaninov. 
Og egentlig er det fremdeles vanskelig å matche den friskheten og lettbentheten hun viser når hun spiller Scarlatti og Chopin. 
Eva Knardahl karakteriseres ofte som et fyrverkeri. 
Et litt utslitt begrep, men når man hører henne i Griegs g-moll-ballade og Rachmaninovs Paganini-rapsodi op. 
43, merker man at det gnistrer: 
Hun spiller med et knallsterkt temperament, en utrolig pågåenhet. 

Det gjør at hun av og til gir sånn på at det nesten kan virke litt ruskete i kantene, men det henter hun glitrende inn igjen gjennom nydelige, velformulerte fraser. 
Dette er en sterk plate fra en markant musiker som dessverre har gått bort, men som fremdeles bør få masse, velfortjent oppmerksomhet. 
