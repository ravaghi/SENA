Stine Ringås:Elegant jazz og pop fra Stavanger-sanger 

Etter en lang utdannelse kommer endelig debuten. 

Stine Ringås: 
"Time well spent" 

Stine Ringås var to år gammel da hun først sto på en scene, kanskje resultatet av å ha en musikkfamilie. 

Det var ikke unaturlig å velge linjen for musikk, dans og på St. Svithun videregående i Stavanger, der hun lærte jazz av Randi Tytingvåg. 
Siden ble det jazzlina i Bjergsted, før det ble fullført med en master i utøvende musikk i London. 

Stavanger-artisten møtte folk fra hele verden, noe som har ført til at hun har tatt opp vokalen i Norge mens medkomponist Neil Owen har lagt på gitar og produsert platen i London. 
Piano og bass er spilt inn i Taiwan. 

Resultatet er fint, men med en viss kjølig distanse. 
Du får ikke samme resultatet som du ville hatt om alt var spilt inn samtidig. 

Til gjengjeld kommer Ringås' stemme tydelig fram, og det fortjener den. 
Hun startet som klassisk sanger, lærte jazz og har en svakhet for pop. 
Bare hør "Fly home", der pop og jazz glir uanstrengt sammen. 

29-åringen har lagd et elegant debutalbum og avslutter flott med "Take me back to London". 

Beste spor: 
"Fly home", "Take me back to London". 
