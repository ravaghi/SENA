K ami Retro Format: iPhone Pris: 6,-
Jeg har en forkjærlighet for 2D plattform- og puzzlespill på mobilen. 
Og når det er så bra som dette, smelter hjertet mitt fullstendig. 

Her skal du føre en fyr fra inngangsdøren til utgangsdøren på hvert brett. 
Du flytter på blant annet hoppeplattformer og vindmaskiner før han vandrer avgårde, og målet er å forsere avgrunner og andre dødelige feller. 
Noe som er temmelig utfordrende, særlig ettersom det kommer tre fyrer til med jevne mellomrom som skal gjennom samme løype. 

Du må med andre ord først tenke grundig gjennom løypen, så må du reagere lynkjapt for å få alle fire i trygghet. 
En herlig visuell stil er kronen på dette avhengighetsskapende mobilspillverket. 

PS: Kami Retro HD til iPad koster 17,-. 
Kommer også på Android. 
