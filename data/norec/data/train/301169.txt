Fra Ke$ha til Nick Cave til Yoko Ono
The Flaming Lips har full kontroll på sin eklektiske gjesteliste. 

ALBUM: 
At Wayne Coyne visstnok skal ha oppbevart blod fra bidragsyterne på «.. 
Heady Fwends» i kjøleskapet med formål om å dryppe et par dråper i vinylpressa, er vel som forventet når indie-legendene og yrkeseksentrikerne i The Flaming Lips inviterer til samarbeid. 

Solid donorliste 

Lista over bloddonorer favner like bredt som høyt, med Yoko Ono og Nick Cave side om side med elektroprinser (Neon Indian), ringrever (My Morning Jacket) og støyrockere (Lightning Bolt). 

Galskap satt i løst system 

Vertene leder prosjektet med betydelig autoritet - til og med Ke$ha slipper unna med æren i behold - noe som bidrar til en nærmest overraskende helhetlig struktur for gjestenes mange kuriøse skriblerier på bæreveggen av gjennomsyret gitarpop og elektroniske puslespill-biter satt i løst system. 
