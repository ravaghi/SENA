Lydhør og overrumplende
Mange forbinder animasjonsfilm med "Barnefilm"/"Familiefilm". 
Denne japanske animasjonen signert Goro Miyazaki, sønn av den legendariske animasjonskunstneren Hayao Miyazaki, er innrettet mot et ungdommelig publikum, den kan også med stor og fruktbar virkning oppleves av voksne. 

Filmen utspiller seg i 1963 , i en liten havneby. 
Det er året før Japan skal avholde De Olympiske Leker i Tokyo. 
En overrumplende romanse mellom to tenåringer er filmens akse. 
Ut fra denne aksen utfolder det seg en vifte av tema: 
Samfunnsskildring. 
Elskverdig ironi over studentfenomener. 
Arketyper innen studentmiljøet. 
Landsbyliv. 
Lengsel på ulike plan. 
Troen på Håpet. 

(Anmeldelsen fortsetter under bildet) 

Dette formidles på en sirlig , balansert og meget uttrykksfull måte. 
Scener fra landsbylivet, for eksempel, føles helt stofflig. 
Rytmen er nøye avstemt. 
Og den frimodige, muntre og vesterlandske musikken er en befriende overrumpling. 
Ikke frykt verken det faktum at det er en animasjonsfilm og/eller at den er fra Japan, filmen er en dyp glede å oppleve! 
