Ryan Adams:«Ashes & Fire» 

(Paxam / Sony) 

Adams' fugl Fønix. 

Akkurat da vi trodde Ryan Adams var forsvunnet for godt, kravler han ut av sin egen karriereaske, i sitt mest inspirerte øyeblikk på uhyggelig lang tid. 

Sammen med produsenten fra Elton Johns «Tumbleweed Connection» føles han frisk og inspirert, selv om de rå kontrastene og indre motsetningsforholdene i låtene er borte. 
Noe som henger sammen med hørselssyndromet han sliter med. 

Svalt og akustisk konsentrerer han seg om midten av veien - og plukker fram flere låter som kan måle seg med karrierehøydepunktet «Gold». 
Tekstene kommer han ikke til å få noe annet enn omsorg for. 
Men uansett: 
Godt å ha ham tilbake. 

BESTE LÅT: 
«Chains of love» 

TOR MARTIN BØE 
