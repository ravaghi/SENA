«Byr raust og storsinnet på seg selv»
Et absolutt for alle som vil ha en flik av norsk rock. 

DeLillos er i storform i dette konsertopptaket fra Operaen i fjor, men det er i dokumentardelen bandet virkelig byr raust og storsinnet på seg selv. 

«Hjernen er alene i Operaen» er et absolutt for alle som vil ha en flik av norsk rock. 

Les også intervju med bandet om dokumentaren. 

Bomullsmyk autoritet 

Utgivelsen består av to dvd-er og en Blu-ray. 
Her er konserten i sin helhet, samt diverse snadder. 
Men juvelen er dokumentardelen, der vi møter bandet sammen — og hver for seg. 

Lars Lillo-Stenberg viser seg fram som den underfundige artisten vi kjenner ham som, men filmen avslører også hans kontrollfriksider og hans bomullsmyke autoritære stil. 

Han forteller også om vakuumet som oppsto da han som ung mann mistet sin mor, og hvordan det fikk utløp i musikken. 

Troverdig bilde 

Boksen er ikke «Her er ditt liv», verken for Lars Lillos eller bandets del. 
Det meste er knyttet til mesterverket «Hjernen er alene». 
Den fullstendige dokumentaren tar vi seinere. 

Produsent, venn, neilyoungentusiast m.m. Jørn Christensen forteller fra sin synsvinkel. 

Han er med på å tegne et troverdig bilde av perioden på slutten av 80-tallet, både det faglige — men også det mellommenneskelige spillet. 

Intervjuer Geir Rakvaag er usynlig, men sterkt til stede. 
Et gjennomarbeidet og vellykket stykke historisk dokument, dette. 
