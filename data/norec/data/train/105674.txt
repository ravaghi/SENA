Spillanmeldelse:«Pro Cycling Manager 2010» 

«Pro Cycling Manager 2010» byr på overlegen grafikk, men lite mer i forhold til fjorårets utgave. 

«Pro Cycling Manager» er nå inne i sin tiende sesong på sykkelsetet, og har klart å etablere seg som et meget bra sykkelspill. 
Få forandringer har skjedd siden forrige utgave, og det virker som utviklerne har lagt det meste av sine ressurser ned i sin nye 3D-motor. 

Selve spillbarheten til «Pro Cycling Manager» er uforandret fra fjorårsutgaven. 
Man inntar fortsatt førersetet i en følgebil og styrer rytterne sine igjennom et stort utvalg av klassikere og etapperitt. 
Samt at man har muligheten til å styre det utenomsportslige aspektet i form av finanser og forhandlinger. 

Dessverre synes jeg manageraspektet fortsatt gir alt for liten detaljstyring utenfor etappene. 
Det blir for lite informativt, og man vet aldri helt om de valgene man tar har noen stor innvirkning på selve spillet. 

Når det kommer til selve etappene, skinner derimot fortsatt «Pro Cycling Manager» som en sol, og leverer samme solide opplevelse som det har gjort de siste årene. 
Spesielt er spillets nye 3D-motor med på å øke atmosfæren rundt selve etappene. 

For spillets nye 3D-grafikk er på alle måter praktfull, og forbedringen fra tidligere utgaver er betraktelig. 
Dessverre bruker spillet i overkant mye ressurser, så man bør ha en kraftig PC om man vil spille med høyt detaljnivå. 

Realismen har også økt en smule siden tidligere, og man unngår rare resultatlister hvor ryttere som er svake på spurt slår Husovd, spesielt når løpa passer perfekt for Thor. 

Nytt i år er også at alle etappene er laget ved hjelp av GPS-koordinater. 
Noe som sørger for at veiene og omgivelsene vil ligge meget nær virkeligheten. 

Dette kan også utnyttes i den forbedrede etappe-editoren, som lar deg plotte inn koordinater for hvor som helst i verden. 
Slik kan du lage egne etapper i ditt nabolag. 
Jeg har dessverre møtt på en del problemer når jeg har prøvd dette, men dette vil forhåpentligvis Cyanide ta tak i en fremtidig patch. 

Butters: 
Virker som spillet er mye bedre enn tidligere versjoner. 
Diskuter Pro Cycling Manager 2010 her! 

Som i tidligere utgaver har man også i år muligheten til å simulere etappene man ikke har lyst til å gjennomføre i sanntid. 
I år kan man bestemme mer hva rytterne skal gjøre enn i fjorårets spill. 
Beskytte kapteinen sin, være opptrekk for sprinteren eller bestemme nøyaktig i løpya hvor man vil ryttere skal gå i brudd. 

Alt dette er det mulig å stille inn før start, og under selve simuleringen vil man få tekstoppdateringer om forløpet av etappen. 
En meget god forbering fra tidligere. 

«Pro Cycling Manager 2010» er for meg litt for likt fjorårsutgaven, og har man ikke en super PC vil en ikke ha nytte av den nye grafikken. 
Er man derimot fan av serien eller ikke i besittelse av fjorårsutgaven er dette likevel et sikkert kjøp. 

Noen eksterne linker 
