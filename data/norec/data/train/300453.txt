«Problemet er ikke at musikken din er kommers, men at 'raplåta' di har mer til felles med Postgirobygget enn hiphop»
Cir.Cuz tjener penger på søppel. 

ANMELDELSE: 
«Det hele er så uorginalt at det er nesten imponerende». 
Slik åpner faktisk Cir.Cuz sitt nye album på låta «Terningkast», og bedre kunne jeg egentlig ikke ha sagt det selv. 

Nå referer gutta selvfølgelig ikke til egen musikk, men sin konsekvent negative anmeldermottakelsen, og bruser kjekkasaktig med fjæra på det som må være det mest tafatte angrepet på «hatere» i norsk raphistorie: 
«P3 har ikke en gang rørt skiva vår». 
Ja, rart med det, gitt! 

Den massive avskrivingen fra mer seriøst musikalsk hold burde strengt tatt ikke komme som noen overraskelse, spesielt ikke når man har valgt å operere innenfor raplandskapet med såpass latterlig kommersielt låtmateriale. 

Som jeg selv skrev på Twitter for en stund tilbake: 
«Problemet er ikke at musikken din er kommers, men at 'raplåta' di har mer til felles med Postgirobygget enn hiphop». 

For all del, tjen gjerne penger på søppel, men ikke forvent å få respekt for jobben. 
