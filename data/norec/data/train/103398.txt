Sommerheit action
«Ground Control 2» er strategispillenes svar på «Battlefield 1942». 

Fra våre svenske naboer kommer fortsettelsen på det kritikerroste spillet «Ground Control» fra tusenårsskiftet. 
Og med «Ground Control 2» har Massive Entertainment har laget sanntidsstrategispillenes svar på det populære skytespillet «Battlefield 1942»: 

Man sloss om og holde på nøkkelpunkter, og får tildelt poeng man kan bruke til å tilkalle forsterkninger hvis man lykkes. 
Til forskjell fra mange andre strategispill så bygger du ingen styrker, men tilkaller dem gjennom et kjempedigert flygende landgangsfartøy. 

Har du mange tropper i spill får du tildelt færre poeng. 
Dette gjør at du må bruke styrkene taktisk og holde de i live hvis du vil lykkes. 

«Ground Control 2» utspiller seg i en fjern fremtid. 
Gjennom 24 oppdrag får du action og spenning samt en spennende historie. 
Du kan spille to av tre stridene parter - de mystiske «Virons», NSA og tropper fra romkoloniene ytterst ute i verdensrommet. 

De store skurkene i spillet, terranerne, får du skuffende nok ikke spille. 
Med mindre det kommer en tilleggspakke. 

Spillet er så vakkert så vakkert, landskapene er rikt detaljert og ikke langt fra standarden i et vanlig førstepersons actionspill. 

Du kan velge å kommandere styrkene dine fra et fugleperspektiv eller å posisjonere kameraet ned slik at du kan titte over skuldrene på de kjempende soldatene dine. 
Kartene har fullt av forskjellige ting du kan unytte strategisk, for eksempel kan soldater ta dekning i bygninger eller i skog. 

Soldater kan bemanne kanoner eller radarstasjoner for å nevne noe. 
I tillegg har værforhold sitt å si på sikten. 
Dette er noen av de mange små detaljer som er med på å gjøre dette spillet til fest for strategifrelste. 

Når du har kjempet deg gjennom alle oppdragene kan du spille mot dine venner og uvenner i nettverk og på Internett. 
På grunn av at man ikke produserer men tilkaller styrker, kan man bli med i et pågående spill på internett. 

En annen flott mulighet er at man kan samarbeide med en venn i om å løse alle 24 oppdragene man vanligvis bare spiller alene. 

Den kunstige intelligensen kunne kanskje vært litt smartere og jeg skulle gjerne ha hatt mulighet til å styre terranere. 
Men «Ground Control 2» er helt klart et av de bedre strategispillene i år, og et spill som setter standarden for hva vi bør forvente av genren fremover. 

Ikke helt en sekser. 
Men nesten. 
