Deerhunter: «Halcyon Digest»
(4AD / Playground) 

Ny-psykedelia for alle. 

Etter bidragene på mammutflotte «Microcastles» har bandeier og heltidssutrer Bradford Cox sluppet gitarist Lockett Pundt mer til. 
Sammen har de skapt et nytt dyrerike mellom Big Star-pop, Johnny Marr-tristesse og elektronisk stillhet. 
Pundts kreative tilskudd soper shoegazerestene langt under studioteppet - men bringer vennlige rystelser på nesten hver låt. 

Sett ovenfra er Atlantabandets første på stort plateselskap en fusjon av vellykket trommemaskintukling og enoske popeskapader. 
Det rangler og skrangler litt uvørent før hjorten virkelig kan fortæres, men deretter framstår platen som uvanlig tidløs og mystisk vakker. 

Beste låt: 
«Memory Boy» 

TOR MARTIN BØE 
