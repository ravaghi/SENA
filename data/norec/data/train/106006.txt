The Baseballs:«Strike» 

(Warner) 

Stang ut. 

Finnes det noe mer deprimerende enn den «gøyale» coverversjonen av en kontemporær pophit? 
Ja, nå gjør det det. 
Nemlig den «gøyale» rockabilly/«gammelrock»-coverversjonen av 12 pophits; fremført av tre tyskere med Brylcreem-sleik og oppbrettede Levi's-bukser. 

Det ligger en implisitt kritikk i det når «rockere» tolker pophits: 
«Se hva vi har gjort med denne dumme popslageren. 
Er ikke vi noen smartinger, hoho». 

Men når hørte du sist en tysker være morsom? 
Enn si spille overbevisende rockabilly? 
«Strike» er kompetent utført, med unntak av hovedvokalistens umiskjennelige surkålaksent. 
Problemet er at selve ideen er elendig. 
Skammelig at disse la beslag på Skavlan sist fredag. 

BESTE LÅT: 
«Umbrella» 

MORTEN STÅLE NILSEN 
