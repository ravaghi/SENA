Mutant om mutanter
Marvel-fans kan bare glede seg. 
«Bare» filmglade får en solid overdose. 

HANDLER OM: 
Midt i det ytterst fordige Marvel tegneserieuniverset er det skikkelsen Wolverine/Logan som er hovedpersonen: 
Hvor han kommer fra, hva som skapte ham, hvilke egenskaper han har, hans familie, venner - og skjebne. 

X-Men-figurene er filmet før. 
Denne filmen er altså fra før disse filmene. 

DOM: 
Begynnelsen i 1854 virker, mildt sagt, umotivert. 
Men OK; et sted skal man jo starte. 
Oppsummeringen videre er summarisk - om enn godt gjort. 

Når Logan tvinges tilbake til sin krigerske fødselsskjebne - etter hvert som Wolverine - ligger det inne adskillig sprek og kompetent fantasy-action, selvfølgelig. 
Mye estetisk vold, mye X-Men-magi på begynnerstadiet. 
Som det skal være. 

Et definitivt pluss er også innslag av humor her og der. 
Humor er ofte en særdeles mager begavelse for superhelter - eller mutanter. 

Etter hvert får filmen større problemer. 
For dette er altså en film-før-filmene. 
Og uendelig mange detaljer må bli riktige for at de foregående filmene (som altså ligger etter denne i X-Men-kronologien) skal passe inn. 

Resultatet er en historie med sidespor og anslag og begynnelser, som til slutt nok stemmer med mytologien. 
Men skaper en nokså rotete og - til slutt - kjedelig oppstabling av «facts». 

Men, jøss: 
Det er mye å se på for den interesserte! 
