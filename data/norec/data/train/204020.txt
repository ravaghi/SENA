Exibel DABX40BT
Det er ikke hver dag vi ser en fullblods stereo-bordradio med Bluetooth til under 800 kroner. 
Likevel: 
Med én gang vi skrur på Clas Ohlson-radioen X40BT, skjønner vi hvorfor den er billig. 

På tross av høyttalere som ser store og flotte ut, låter dette fryktelig tynt. 
Faktisk verre enn mange langt mindre radioer som bare har én høyttaler. 

Helt enkel å bruke er den heller ikke, selv om vi har sett det verre. 

Den kan kjøre på fire AA-batterier, og har inngang for hodetelefon og linje ut. 
Det finnes for øvrig en variant uten Bluetooth til en hundrelapp mindre. 
