Charlotte Thorstvedt feat.Nosizwe Baqwa: 
«Treacle» 

LÅT: HOUSE (Universal) 

Nei, hun synger ikke. 

Thorstvedts entusiasme for - og peiling på - musikk er udiskutabel, og hennes betydelige DJ-erfaring gjør det adekvat for henne å melde seg på «bakmann»-laget i norsk elektronika. 
Hun vil bli tatt på alvor som produsent, og overlater vokalen til en som er mer skolert i faget. 

Denne førstesingelen pløyer ikke akkurat ny mark, snarere høres den veldig ut slik norsk house hørtes ut i gullalderen på slutten av nittitallet - mørk og sensuell, inspirert av «dyp» disko. 
I tryggeste laget, men utvilsomt gangbart dansegulvstoff. 
