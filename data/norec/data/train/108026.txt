R.E.M. «Leaving New York» (single)
(Warner) 

«Leaving New York» er en klassisk R.E.M.-ballade i glassklar produksjon. 
Sangen er nesten tung i taktsteget og drypper over av velkjent melankoli på to plan; den kan tolkes som avskjeden med en kjæreste, eller som en avskjed til byen som har eksistert i en helt egen tilstand etter terroranslagene for tre år siden. 
Det tar noen runder før skjønnheten i låten sitter der den skal, men det vinnende refrenget gjør at den etter hvert kryper seg inn i hodet for å bli. 

Albumet «Around The Sun» kommer 4/10 
