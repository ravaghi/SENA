Fortreffelig engelsk-trøndersk samarbeid
Denne duoen er en av norsk musikklivs mange hemmeligheter. 

ALBUM: 
Som John Heitman og Mark Gregory utga de i 2008 cd-en «Chronicles», som nå er blitt bandnavnet. 
Platetittelen betyr noe slikt som «en liten bar». 

Begrenset rom 
Det kan hentyde til at dette er en form for minimalistisk musikk og at det kanskje beste stedet å få den oppført, er et begrenset rom der man kan felle en tåre i ølet dersom det passer, i stil med sangene til en Texas-høvding som Guy Clark. 

Begge spiller gitar, helst akustisk, men også elektrisk når det passer — i tillegg dukker andre instrumenter opp; fra saksofon til fele, fra munnspill til hammondorgel. 

Nennsomt 
Men særdeles nennsomt, og med plass til store rom som styrker inntrykket av stille meditasjon og undring over livets gleder og sorger. 

Som på forrige album står de for annenhver låt, men er så samstemte at det hele glir fagert opp i en høyere enhet. 
