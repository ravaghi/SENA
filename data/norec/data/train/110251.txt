Test av Mercedes ML:Klassekongen 

Mercedes ML250 CDI koster faktisk nesten hundre tusen kroner mindre enn konkurrenten. 
Den er også større og går billigere enn BMWX5. 

Likevel er konkurrenten hakket mer underholdende å kjøre. 
Det er smått imponerende å få en mer enn to tonn SUV med automatgir og trekk på alle fire til å gå såpass billig. 

Den er faktisk like gjerrig som inngangsmodellen Mercedes ML og gjerrigere enn duellanten BMW X5. 

Mens BMW X5 har et oppgitt forbruk på 0,74 liter på mila har ML250CDI 0,6 liter. 

De er lynraske, kommer frem nesten over alt og har stor plass. 
Luksusen koster rundt millionen, for de billigste. 
VG og NAF har testet nykommeren Mercedes ML250CDI, en 204 hestekrefters sterk ekstremt gjerrig firehjulstrekker mot den ekstremt kjøreglade 211 hestekrefters sterke BMW X5. 

0,8 liter på mila 

Nå viser VG og NAFs prøvekjøring at den i praksis bruker nærmere 0,8 liter på mila, men det er fremdeles mindre enn X5s målte forbruk på i overkant av 0,9 på mila. 

Hovedgrunnen til dette er at de 204 dieselhestekreftene blir levert av en 2,1 liter sterk dieselmotor. 

Den firesylindrede motoren lager noe mer støy enn sekseren i konkurrenten. 

Motoren trekker imidlertid bra og er meget sprek og underholdende å kjøre, selv om det mangler det lille ekstra du får i en X5. 

I baksetet skiller det lite mellom de to tyske supersuvene. 
Foruten en litt lavere takhøyde i X5 sitter du meget godt i begge to. 

Fremkommelighet har nye ML i massevis. 
Her er et eget kjøreprogram for nesten alt; snø, kjøring med tilhenger, sport og så videre. 

Biladministrasjonsselskapet Autolease anbefaler følgende ekstrautstyr for lavest mulig verdifall: 
Skinn (fra 23950 kroner), navigasjon (29190 kroner) 
Driving Assistance pakke Plus (25 070 kroner) samt lyspakke med ILS (intelligent lyssystem) til 17 380 kroner og tilhengerfeste. 

HER ER VÅRE VURDERINGER: 

Stort og ryddig, ikke like bra seter som BMW. 
Litt dårlig sikt rundt bilen. 

Kjøreegenskaper: 
Virkningsfulle kjøreprogram, høy fremkommelighet, god men ikke best på landeveien. 

Plass: 
Størst i duellen. 

Miljø: 
Imponerende. 
Bare den langt mindre og dyrere hybriden Lexus som gjør det bedre i denne klassen. 

Sikkerhet: 
Mye ekstra sikkerhetsutstyr er gjort standard. 
Blant de aller mest sikre nybilene i dag. 
Meget høy poengsum i EuroNCAP krasjtest og fem stjerner. 

Å eie: 
Leasingselskapet Autolease forventer at bilen skal holde seg bedre i verdi (40 % verditap på tre år) enn gjennomsnittet i klassen og bedre enn X5. 
Årlige vedlikeholdskostnader er anslått til 6 500 kroner. 

Pris: 
Ja det er dyrt men i denne klassen er den klart billigst. 

Design: 
Lekker, stilfull, nydelige linjer langs karosserisiden og panseret. 

Gjennomsnittlig poengscore 5,50. 
