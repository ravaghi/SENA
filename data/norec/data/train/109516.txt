Heseblesende
Gåtefulle menn dukker opp, lirer av seg «mørk» visdom og forsvinner. 
Pene damer kaster seg uten overtalelse rundt halsen på Elijah «Frodo» Wood, og folk dør. 
Det er en stund siden spanjolen Alex 
DeLa Iglesia slo igjennom med den stilsikre sjangerparodien «The Day of the Beast». 
Med «The Oxford Murders» er ambisjonene skrudd mange hakk opp og det vi ser et heseblesende forsøk på å være både Agatha Christie og Dan Brown som skjemmes av tegneserieskuespill og styltete «høytravende» dialog. 
Kun for dem som trenger påskekrim alltid, uansett. 
