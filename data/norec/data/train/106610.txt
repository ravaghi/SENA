Lambchop: «Damaged»
(City Slang / Bonnier Amigo) 

Lambchop-sjefen har vært gjennom en vanskelig periode med alvorlig kreftsykdom og et smuldrende kjeveben som måtte erstattes med ben fra hofta («I still hold my hip each time I sneeze», som han synger her...), og kanskje er det derfor «Damaged» stort sett handler om ting som går i stykker, først og fremst forhold. 
Wagner er en utmerket tekstforfatter: tørrvittig og resignert på en nøktern, konstaterende måte. 
Det er selve melodiene som totalt sett blir for stillestående denne gangen, selv om Kurt Wagners varme stemme et sted mellom Cat Stevens og vår egen Pål Angelskår gjør sitt beste for å skape lunhet hos lytteren. 

For de mange norske Lambchop-tilhengerne vil imidlertid «Damage» være et trygt kjøp. 
