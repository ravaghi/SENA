Miles Kane:«Colour Of The Trap» 

(Columbia / Sony) 

Kompis av Arctic Monkeys, og bedre enn dem. 

Denne briten er mest (men ikke mye) kjent for å utgjøre duoen The Last Shadow Puppets sammen med Arctic Monkeys-vokalist Alex Turner. 
Nevnte prosjekt var et godt og solid skritt til siden for Turners del, og når hans makker nå solodebuterer er det åpenbart at Kane slett ikke var duoens Andrew Ridgeley. 

Tvert imot - i førersetet lager Miles Kane forrykende frisk britpop med evnen til å piske opp en storm uten å bli kjasete, slik nettopp Turners band har en lei tendens til. 
Det er en deilig duft av modpop anno sekstitallet her. 
Og Kane har ikke bare fått med seg begge brødrene Gallagher som gjester; han har laget nøyaktig den platen Liam nylig prøvde (og ikke greide) å få til med Beady Eye. 

BESTE LÅT: 
«Quicksand» 
