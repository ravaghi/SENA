Nullskattesnylterne:«Fortar hardar høgar» 

(Nosebleeder/Sony) 

Namsos-band med blant andre Frode «D.D.E.» Vikens sønn, Daniel. 
Ikke bruk det mot dem! 

For dette er noe radikalt annet. 
Nullskattesnylterne handler om riff-sterk og rølpete, men melodiøs pønk-rock et sted mellom Ramones og Trondheims-kompisene i Johndoe, som de har mange likhetstrekk med, ikke minst i den høyenergiske og sylskarpe live-presisjonen, slik de viste under Norwegian Wood sist helg. 
Fjorten låter på 38 minutter på debuten er forbilledlig kort, men likevel for mange låter, ettersom ikke alle er solide nok til å opprettholde trøkket gjennom hele platen. 
Men du verden så moro med umiddelbare klassikere som «Pæng», «Halleluja», tittelsporet og «Juha Mieto» - sjekk ut disse på en scene nær deg i sommer! 
