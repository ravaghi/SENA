Jan Gunnar Hoff:«In Town» 

(Curling Legs) 

Melodiøs fusion fra nord. 

Jan Gunnar Hoff fra Bodø har over lang tid markert seg som en særpreget pianist og komponist med en helt egen melodisk begavelse. 
Det melodiske er om mulig enda mer fremtredende på «In Town», inspirert av et New York opphold. 
Og det er noe «New Yorksk» over hele produksjonen, i grenselandet mellom melodiøs jazz og fusion, mellom høstvakre Central Park og hektiske Manhattan. 
Laget teller blant andre Tore Brunborg, Bjørn Kjellemyr og Audun Kleive og byr på mye øregodt. 
Kanskje låter det litt vel mye 80-tallsfusion i lengden, men perler som «Revamp», «Promises» og «The Return» med gjestende Matthias Eick på trompet renner over av melodisk saft. 

CARL PETTER OPSAHL 
