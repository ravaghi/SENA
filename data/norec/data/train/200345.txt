PNY Professional 120 GB SSD
PNY er vel mest kjent for skjermkort, men lanserer nå en serie SSD. 

Skjermkort for gamere er vel og bra, men SSD og minne står også på programmet til PNY. 
Fjerde generasjon 
SSD er nå på vei ut i markedet. 

Det er tre helt sentrale elementer i en SSD: kontrolleren, firmware og flashminnet. 
Dette er avgjørende for både pris og ytelse. 

PNY spesifikasjoner: 

Kontroller: 
SandForce SF 2281 / SF 2282 (480 GB versjon)Flashminne: 
Intel 3K P/E Endurance synkron MLCGrensesnitt: 
SATA3/6GMaks lese/skrive: 
Opp til 550/520 MB/sek4KB IOPS random skriving: 
Opptil 60 000 

Spesifikasjonene eller informasjonen vi har mottatt sier ingen ting om firmwaren i disse SSD-ene annet enn versjonsnummeret. 
Ofte er firmwaren det som skiller mest mellom produktene, som ofte består av de samme basiskomponentene. 
SandForce-kontrollerne brukes av "alle", inkludert Intel, selv om de har egne kontrollere, men det er forskjeller i firmwaren som er utslagsgivende mellom SandForce-produktene. 

Ytelse 

SSD-en leverer god ytelse, men i noen tester er resultatene mer ujevne enn i andre. 
Dette gjelder både i AS SSD og i vår egen Medietest. 
Årsakene til dette er vanskelige å peke ut, men ligger i det firmware-baserte samspillet mellom SATA-kontrolleren, SandForce-kontrolleren og ONFI (Open NAND Flash Interface) som snakker direkte med flashminnet. 

SandForce-baserte SSD egner seg godt til systemdisker, hvor det er i hovedsak komprimerbare data som håndteres. 
Til spesielt krevende lagring av ikke-komprimerbare filer synker ytelsen, sammenlignet med SSD som bruker andre typer kontrollere. 

Konklusjon 

PNY SSD leverer både meget god og noe varierende ytelse, sammenlignet med de aller beste vi har testet. 
Forskjellen er i utgangspunktet ikke svimlende, men hvordan de vil utvikle seg over tid er uvisst. 

PNY Professional 2.5" SATA III SSD 120GB 
