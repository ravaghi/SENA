Ny test:Asus 52X CD-brenner 

Det første eksemplaret vi testet fungerte ikke optimalt, nå har vi hatt et nytt eksemplar på testbenken. 

Problemene med det første eksemplaret av brenneren var først og fremst knyttet til lesing. 
Dette var ikke konsekvent, under installasjon av programvare støtte vi ikke på problemer. 
Derimot var det umulig å få noen fornuftige data ut av brenneren når vi forsøkte å rippe musikk-CD. 

LES OGSÅ: 

Du kan lese hele rapporten i denne artikkelen. 

Installasjon av nytt eksemplar 

Det nye eksemplaret var produsert i januar 2003 i følge merkelappen, mens det gamle var produsert i november 2002. 

Vi hadde allerede installert siste versjon av Nero som støtter brenneren, derfor var det ingen problemer med å finne brenneren. 

Testing 

Den nye brenneren er ikke like kresen på media, 48x plater ble nå akseptert som 52x. 

Brennetidene var derimot høyere enn på den første modellen! 
Nå brukte den 2 minutter og 42 sekunder på den ene 52x platen som fulgte med, mens Verbatim 48x ble brent på 2:40 som 52x. 
Når vi satte hastigheten ned et hakk til 48x på 48x plater, brukte den 2:42 på brenningenn 

Den forrige brenneren var helt nede i 2:26 på 48x media som ble brent som 48x. 

CD-RW ga det samme imponerende resultatet som tidligere, med 3:21 på 24x. 

Lesing var nå uproblematisk med en starthastighet på 3 300 KB/sekund 22x og en topphastighet på 7 473 KB/sekund (49.82x). 
Gjennomsnittet var på 3 335 KB/sekund (22,23x). 

Aksesstiden lå på 90 ms. 

Rippingen var nå perfekt og helt nede i 2:02! 
Det er hele 9 skunder raskere enn den andre 52x brenneren vi har testet. 

Konklusjon 

Brenneren er rask, men lever ikke helt opp til spesifikasjonene. 
I praksis er den likevel innenfor det absoluttet toppsjiktet og CD-RW og rippingen av musikkCD er imponerende rask. 

Prisen er lav, så vi har ikke noe problem med å anbefale brenneren, selv om den ikke ble noen ny testvinner. 
