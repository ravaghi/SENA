Film:Generasjons-feelgood 

Når en gretten smårasistisk taxisjåfør møter en veslevoksen og handlekraftig jentunge kan små hverdagslige mirakler oppstå. 
Det gjør det i denne feelgood filmen som i underfundig og forsiktig takt beveger seg fremover. 

Hartmut er sørtysk, fordomsfull og sur. 
Det siste fordi kona har forlatt ham etter rundt 30 års ekteskap. 
Vesle Hayat, er fra Tyrkia og blir plassert hos bestemor. 
Men bestemor får slag, og må på sykehus, Hayat er alene i verden. 
Ved et tilfelle møter hun igjen taxisjåføren som kjørte henne til bestemor. 
Høyst motvillig tar han vare på veslejenta. 
Uten å snakke samme språk vokser det fram et bånd mellom de to. 
Hun får trygghet, hos han åpner det seg en etterlengtet flik av livslyst. 
Duoen Wepper og Mercan er fine typer; litt i slekt med karakterer fra Chaplins og Becketts rike i denne noe dvelende, men varme filmen. 
