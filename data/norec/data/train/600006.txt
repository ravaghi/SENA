Suverene skuespillerprestasjoner
Drama 

USA 2013 

Regi: 
Jean-Marc Vallée 

Manus: Craig Borten, Melissa Wallack 

Skuespillere: 
Matthew McConaughey, Jared Leto, Jennifer Garner, Steve Zahn 

Aldersgrense: 
11 år 

Egnethet: 
Ungdom/voksen 

Hiv og aids er ikke det interessante i denne historien, men viljen til å gjøre alt for å overleve. 
Med kampvilje og kreativitet, er nesten ingenting umulig. 

Filmen, som er basert på en sann historie, handler om Ron Woodroof (Matthew McConaughey) som jobber som rodeocowboy og lever et utsvevende liv. 
Når han blir diagnostisert med hiv og får vite at han kun har 30 dager igjen å leve, raser livet sammen. 

Ron nektes medisin i USA grunnet at medisinen der kun er på forsøksstadiet, og han leter derfor etter alternativer andre steder. 
Overraskende finner han løsningen i Mexico. 

Sammen med transvestitten Rayon (Jared Leto), kjemper han ikke bare for sitt eget liv og helse, men for alle de andre som lider samme skjebne og ikke får den rette hjelpen. 
I stedet for 30 dager, levde Woodroof 7 år etter han fikk diagnosen. 

Både Matthew McConaughey og Jared Leto er i en klasse for seg, og fortjener både Golden Globe-prisene, og Oscar-nominasjonene (Beste mannlige hovedrolle og Beste mannlige birolle). 

For selv om de er skygger av seg selv rent fysisk (McConaughey gikk ned nesten 20 kilo for rollen), oser de av kraft og troverdighet i sine rolletolkninger. 
