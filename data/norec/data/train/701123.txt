Mest om japanske menn
Zhang Ziyi spiller kvistfri bjerke-geisha med innsjø-øyne. 
Michelle Yeoh er eldre-hore og oppdrager, Gong 
Li spiller nedfallsprostituert og Ken Watanabe med hatt smiler uavlatelig som den attraktive Formannen. 
«Memoirs of a geisha» er filmatiseringen av Arthur Goldens roman, og den forteller en kulørt føljetonghistorie om den fattige fiskerjenta som blir Japans mest feira kurtise-kimonist. 
Filmen nevner søtladent at den egentlig handler om tekstilt og eksistensielt undertrykte rikmannshorer – men den er også tåstående begeishtra for det arkaiske yrkets underlige askeser. 

Det er egentlig sånn at man hater den vellaga filmen litt mer for hver halvtime. 
«Memoirs of a geisha» funker også som solid prøvelse for den tolerante kultur-relativismen, for det er ikke lett å respektere menn som holder auksjon om en slavejentes dyd. 
Som i så mange andre historier om prostituerte handler det mest om brukernes underlige psykologi. 
