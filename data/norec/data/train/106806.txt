Rihanna:«Unfaithful» 

(Def Jam/Universal) 

En myk og inntrengende Rihanna - med norsk hjelp. 

Den norske StarGate-duoen har kanskje aldri tidligere levert en så naken og renskåren produksjon som med Rihannas «Unfaithful» (skrevet av Ne-Yo). 
Dette er en var og forsiktig pianoballade, milevis unna gjennombruddshiten «Pon De Replay», kun med forsiktig strykerarrangement og lett perkusjon under den pianodrevne melodilinjen og Rihannas insisterende stemme. 
«Unfaithful» er en låt med en produksjon som viser at det enkle ofte er det beste, ikke minst når melodien skal settes i fokus. 
