Plateanmeldelse:Nine Inch Nails - «Hesitation Marks» 

Evner å overraske. 

Det finnes ingen lys plate i Trent Reznors mangfoldige platehistorie, men «Hesitation Marks» er definitivt det nærmeste vi kommer. 

Ikke minst i uttrykket; frafallet av gitartyngde er særs merkbar, mens innflytelsen fra åttitallets synthhelter som Gary Numan og Human League er tilsvarende sterk. 

For det handler om synth, men ikke så kjølig industrielt som tidligere. 
«Everything» er for eksempel en glad(!)låt, den perfekte syntesen av Elvis Costello og Blur. 

Ikke alle låtene har den samme godgrooven her, men Reznor skaper likevel suggererende, melodisk synthpop som sikkert skremmer metal-fansen hans. 

So what? 
Legender i utvikling er alltid velkomne. 

BESTE LÅT: 
«Various Methods Of Escape» 
