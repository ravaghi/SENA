Konsertanmeldelse:Jubilanten! 

Gratulerer med 40-årsdagen i går, Kristopher Schau! 
Som feiret den på scenen uten å finne på spik. 

KONSERT: 
The Cumshots STED: 
Vika, Øyafestivalen PUBLIKUM: 
Ca. 2000 

Seks år etter «Fuck For Forest»-stuntet under Quartfestivalen, huskes The Cumshots etter hvert heldigvis for sin metalfinesse - ikke skandalene. 

Den eneste 40-årspresangen Schau ba om i går var at øyapublikummet kunne «holde seg til hælv... unna» dersom de traff ham på gaten! 

Selve konserten ble aldri dårlig, bare litt merkelig. 
Slik blir det når gutta åpner ballet med de tre kanskje beste låtene fra sin karriere - alle fra forrige plate, «Just Quit Trying». 
«Praying For Cancer», «Bitter Erection» og «I Drink Alone» (gjentatt avslutningsvis) er knallåter, men på Øya i går kom de dessverre før lyden og bandfølelsen var på plass. 
Selv om det som vanlig hjelper å åpne showet pompøst med Elvis'versjon av «An American Trilogy», og avslutte det med en oppfordring om å «stay alive». 

Det siste gjelder forhåpentlig også The Cumshots. 
