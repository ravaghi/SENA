Elektrojoik
Elektroorgansiske lydeksperimenter 

Med «Transmission» tar Johan Sara jr på seg oppgaven å overføre vokale uttrykk og lyder til et elektronisk lydbilde — en sammensmelting mellom det organiske og det elektroniske. 
Ikke uvanlig, men her handler det om nordlige, «kalde» naturlyder, sammen med sang og til tider joik.Det hele har en vågende ro i utviklingen, og påfallende mangel på klimaks, med spor mellom ti og nitten minutter - noe som indikerer at her skal teksturene tale for seg. 
Det er konseptuelt spennende, og en frisk innfallsvinkel i krysningen mellom samtid og urtid. 
Sara's lydbehandling skaper store meditative rom med tydelige samiske trekk, og til tider dyriske urkrefter. 
Den drivende «Bohcco Guolga - Colour Of Reindeers» bruk av rytmikk, sang og røst er en besettende ur-elektronisk affære, og «Muohtacalbmi - Snowflake» står som et av de vakreste innslagene, med tiltalende harmonier og dronesang rundt en tett samisk fortellerstemme. 

STEPHAN MEIDELL 

Enig med vår anmelder? 
Si din mening. 
