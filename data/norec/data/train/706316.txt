Sørgelige tider blir bra sanger
Med full pakke i studio er dette blitt deres beste plate. 

Milk Carton Kids: 
"All the things that 
I did and all the things that I didn't do" (Anti/Playground) 

Vil du være slem mot Milk Carton Kids, kan det sies at Kenneth Pattengale og Joey Ryan på sitt beste er en noe kjipere versjon av Simon & Garfunkel. 
Hør bare "Younger years". 
Flott låt, men forbildene kaster skygge. 

Samtidig har de sin egen identitet, og med sitt femte album tar de et langt steg framover. 
Pattengale har flyttet til fra Los Angeles til Nashville, og albumet er spilt inn der med ringreven Joe Henry som produsent. 
For første gang har de fått med seg et band, og de kler fele, saksofon, klarinett, orgel, steelgitar, cello, korister og resten av pakka. 

Siden "Monterey" i 2015 har Pattengale vært gjennom både samlivsbrudd og kreft, mens Ryan misliker hva som skjer med hjemlandet. 
Slik blir det ofte bra sanger av. 
Flotte "Mourning in America" har sin klare adresse, mens oppbruddssangen "I've been loving you" er et ekko av Every Brothers. 

Beste spor: 
"Younger years", "Mourning in America", "Big time", "I've been loving you". 
