Stilleben - men lite liv
Regi: 
Peter Webber. 
Med Scarlett Johansson, Colin Firth, Tom Wilkinson, Judy Parfitt. 
Storbritannia. 
Drama - 11 år, egnet ungdom/voksne. 

Filmkunst som maleri. 

Det er en helt oppdiktet historie. 
Basert på mennesker vi nesten bare har bilder av: 
Den flamske mestermaler Johannes Vermeers kanskje mest berømte motiv, «Pike med perleøredobb», ble malt omkring 1665. 

Omkring maleren og hans modell skrev forfatteren Tracy Chevalier en bestselgerroman, som danner basis for filmen. 

Det er blitt en vakker film! 
Foto, kostymer og scenografi går på mange måter opp i en høyere enhet. 
Alt er gjort for å fange Vermeers særegne, mørke, suggererende og til dels sensuelle billedverden - slik ettertiden kjenner den fra de kanskje rundt 35 kjente bildene som regnes for hans. 

Filmens store problem er at den også skal forsøke å gi liv til personene oppe i alt dette maleriske, til dels stillestående. 

Det lykkes i noen grad; på slutten tror man nesten at Scarlett Johanssons uttrykksfulle ansikt fra filmen er maleriets original! 
