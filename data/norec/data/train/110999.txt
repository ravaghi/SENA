Oslo Ess:«Uleste bøker og utgåtte sko» 

(Råtass / Indie) 

Fullstendig uoriginalt - og helt herlig. 

Kritikere vil garantert disse Oslo Ess som fattigslige kopister av Jokke, Raga og DumDum, men de bør nok lytte én gang til, for her er det like mye solskinnspønk fra den amerikanske vestkysten som det er norskspråklig rock 'n' roll med tekster det faktisk går an å høre på. 
Og synge til, ikke minst. 

Kritikere vil sikkert også være bekymret over Åsmund Landes skrikevokal, men de bør nok lytte enda en gang til, for hans aggressive angrep på mikrofonen står som det perfekte symbolet på hele Oslo Ess-prosjektet - det er friskt, det er frekt, det er fryktelig fengende, det er ukomplisert moro og det er rett og slett bare herlig! 

BESTE LÅT: 
«Ta hva du vil» 
