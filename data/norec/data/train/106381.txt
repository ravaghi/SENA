Kim Larsen & Kjukken «Gammel hankat»
(EMI) 

Danmarks nasjonalskald Kim Larsen (62) er ute med sitt album nr. 20. 

På «Gammel hankat» serverer han i velkjent stil en blanding av popsanger med kjærlighet og litt mer rockete melodier der Kjukken, bandet hans de siste årene, trår til. 

Dette er et album som vil glede Kim Larsens mange norske venner. 
Vi får et album med Larsen i god form og med et par-tre sanger som har store muligheter for å bli klassiske Larsen-slagere. 
På dette album har Larsen færre samfunnskritiske sanger enn vi har hørt på en stund fra den danske mand. 

Kim Larsen er på sitt absolutt beste i de enkle, iørefallende kjærlighetssangene som «Dansen går i engen», «Mest af alt» og tittelmelodien. 

Sjarmerende er han også når han har med et barnekor i «Finder altid et sted». 
Kim Larsen kan fortsatt glede og underholde. 

ANBEFALTE KJØP: 
«Gammel hankat», «Dansen går i engen» og «Mest af alt». 
