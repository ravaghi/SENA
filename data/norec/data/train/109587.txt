Sigvart Dagsland:«Hymns» 

(Kirkelig Kulturverksted) 

Sobert og uangripelig. 

Mye skal gå galt for å unngå et vakkert resultat med solister som Sigvart Dagsland, Lewis Soloff (trompet), Snowy White (elgitar) og Iver Kleive (tangenter), men i møte med to katedralske rom i New York synes likevel ærbødigheten over stoff og omgivelser vel stor. 
Det er i overveiende grad antydningens kunst som utøves her - nerven er der hele tiden, men dirrer sjelden - og beveges i for liten grad til at de utvalgte hymnene får den spennvidden de kunne hatt. 
White og Soloff er de som kommer aller best ut av det med utsøkte instrumentale detaljer, mens både Dagsland og Kleive fremstår tidvis nærmest forsiktige i forhold til det vi vet de kan prestere, både i volum og i balanse til hverandre. 

ANBEFALTE KJØP: 
«How Great Thou Art», «Amazing Grace», «When You Are Here» og «The Water Is Wide». 
