D.D.E: «No e D.D.E. Jul Igjen!»
(EMI) 

D.D.E. ga ut juleplaten første gang i 1999, så har Namsos-musikerne lagt til to nye sanger. 
D.D.E. har også grepet på julen, langt mer neddempet og ikke så rølpete som deres ordinære plater kan være. 
De presenterer gode sanger og historier rundt julens feiring, sett fra et mer folkelig ståsted. 

Her handler det både om sjømannskjerka, gaver, Lucia-feiring, annendagsfest, nissen og julekort. 

«Jula gir mæ så mange fine drømma» er en av de nye sangene der ni år gamle Tobias Greftegreff synger duett med pappa Bjarne. 
Det er en vakker sang om familien som endelig samles til jul. 
Den andre nye er «Ut der lyse stjerna» med tekstreferanser til den gamle velkjente historien fra Betlehem. 

D.D.E.s juleplate er et glimrende alternativ til de tradisjonelle juleplatene med kjente og kjære sanger og bør glede D.D.E.-fansen rundt om i landet. 

Lytt bare til «Ho Ho Ho» sa Nissen», Odd Børretzen i «Kanskje kjæm nissen», «Shanty for Sjømannskjerka» og «Verdens finaste stjernegut». 
