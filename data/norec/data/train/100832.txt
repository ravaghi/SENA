Manic Street Preachers:«Send Away The Tigers» 

(Columbia / SonyBMG) 

Hva har skjedd? 

En gang for lenge, lenge siden var waliserne i Manic Street Preachers et feiende flott popband med angstridde og politisk korrekte tekster, samt episke melodilinjer bak James Dean Bradfields desperasjonsfylte stemme. 
I dag er alt dette borte. 
I dag fremstår Manics faktisk som et litt sidrompa gitarband uten identitet. 
Enkelte ganger forsøker de å vende tilbake til det hektiske pønkuttrykket de startet karrieren med, men ender opp som et fattigmanns-Green Day. 
Og det er alltid et dårlig tegn når produsentene overlesser lydbildet med brautende gitarer bare for lydens skyld. 
Da er det noe som gjerne skal skjules. 
Gode låter, for eksempel. 
Og det er slik det er her. 

Anbefalte kjøp: 
«Your Love Alone Is Not Enough», «Autumnsong». 
