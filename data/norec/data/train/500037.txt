Ups, de gjorde det igjen 5
Gjesp 

Tretten år er gått siden Wayans-brødrene klekket ut ideen om å lage skikkelig billig skrekkfilmparodi. 
Resultatet var så sjabert at publikum elsket det. 
Pengene strømmet inn. 
Siden har regissører kommet og gått. 
David Zucker, som overtok registolen etter storebror Wayans, har denne gangen overlatt registolen til Mr. Lee, men sysler fortsatt med manus, slik han gjorde det på nummer 3 og 4. 
Ikke at det har så mye å si. 
Konseptet står fremdeles på stedet hvil, i den grad at det har nådd et slags selvparodieringens nullpunkt. 

Denne gangen er Charlie Sheen, Lindsay Lohan og Snoop Dogg leid inn for å parodiere seg selv. 
Med «Mama» som ramme, driver resten av teamet lite kreativ gjøn med filmer som «Paranormal Activity», «Sinister», «The Evil Dead», «Inception», «Black Swan». 
De pirker også borti «The House in the Woods», men har heldigvis vett til å la det bli med pirkingen, vel vitende om at den er en virkelig vellykket sjangerparodi. 

Jeg tror det unnslapp meg et fnis ett eller annet sted, men det kan ha vært et gryntende forsøk på å holde meg våken. 
