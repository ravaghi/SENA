- Forsiden kunne ingen andre enn VG laget Anna B. Jenssen, ansvarlig redaktør i Morgenbladet
Gratulerer med ny blekke! 
Tabloidmagasin er en egen sjanger og dere treffer godt. 
Dette er på sett og vis en kombinasjon av God kveld Norge-glam og VG-dna-et, store kjendiser, store følelser og en dasj nyhet. 
Bra rekke med kommentatorer. 

Det er god rytme i magasinet, fin blanding av korte og lange saker. 
VGs uttrykk, fete overskrifter og hypereffektiv bildebruk, har påvirket alle andre norske aviser. 
Dette magasinet representerer et brudd i så måte, med en mer klassisk avistypografi lånt fra en konkurrent i tabloidmarkedet. 
Det er forferdelig likt Dagbladet Magasinet, er det ikke? 

Forsiden kunne ingen andre enn VG laget. 
Den er mildt sagt oppsiktsvekkende, et nær fullkomment brudd med den gode smak. 
For noen herlig frekk, for andre både sexistisk og rasistisk. 
