Guren Hagen «Grålysningen»
(Grammofon) 

«Grålysningen» er sjette album fra Guren Hagen, og et av hans aller beste. 

Guren Hagen er mer popete enn han har vært før på sitt nye album «Grålysningen». 
Hagen har skrevet det meste både av tekst og musikk på platen. 
Han skriver vakre, lyriske skildringer enten det handler om «November», «Luz Elena», «Regn» eller den vakre kjærlighetssangen «Hjertet mitt». 
Guren Hagen har også bakt inn Jens Gundersens vakre «Vuggevise» i sin «Djupe vatten». 

Hagen, som nå bor på Løten, har med «Grålysningen» laget et album som burde interessere alle som setter pris på norsk musikk på morsmålet, og som er blant dem som på sin egen måte fører norsk visetradisjon videre. 

Best er hans «Alt du kan få», «Djupe vatten» og «Hjertet mitt». 
