Matthias Goerne og Alfred Brendel
(Decca) 

Inderlig formidlig av mørk og kald kjærlighetssorg. 

Franz Schuberts «Vinterreisen» er bokstavelig talt dødstrist. 

Den beskriver en blek ung mann og hans ikke gjengjeldte lidenskap som bare tidlig tysk romantikk kunne det. 
Det griper stadig. 

I alle fall røres vi når Matthias Goerne og Alfred Brendel puster liv i den rimfrosne poesien. 

Den tyske barytonen makter på befriende lite teatralt vis å kombinere en behagelig stemme med intens formidling av desperasjon, og i pianist Brendel har han en erfaren Schubert-makker. 

Han setter sin signatur på stoffet med balansert spill, nokså nøkternt, men dønn til stede. 

Sammen kommer de to langt under overflaten på musikken til Wilhelm Müllers tekster, og platen går rett inn i toppsjiktet av innspillinger av den populære syklusen. 
Det eneste som egentlig trekker noe ned, er lydkvaliteten. 
Live-lyden har sin atmosfære, men burde vært skjerpet. 
