Muskuløs og inderlig thrash metal
Machine Head er til å stole på. 

ALBUM: 
Robb Flynn fortsetter ufortrødent sin ferd inn i sine pattenterte, vidstrakte metal-landskap. 
Riffmesteren har med unntak av noen få feilskjær tidlig i karrieren stort sett vert en mann å stole på når det kommer til muskuløs og inderlig thrash metal. 

«Bloodstone & Diamonds» er intet unntak. 
Her bugner det av episke arrangementer, breialt gitararbeid og en rytmeseksjon som vet å sparke hardt fra seg. 

Ting kan også tyde på at Flynn følger med i black metal-timen også. 
«Sail Into the Black» har noen brekk som kunne sklidd rett inn på en Behemoth-plate. 

Bandet blir av mange sett på som en av de viktigste arkitektene bak moderne amerikansk metal. 
Det som hever dem over de fleste av deres samtidige er at de klarer å dytte atmosfære og nerve inn i det ellers så monstrøse øset. 

Gjengen har med hell tatt med seg mye av den melodiøse estetikken til sine heavy metal-forfedre, noe «Bloodstone & Diamonds» vinner mye på. 
