Plateanmeldelse:Elias Akselsen - «Sanger jeg har møtt» 

Sterk formidler. 

ALBUM: 
FOLKEMUSIKK Elias Akselsen «Sanger jeg har møtt» (Grammofon) 

Akselsen har en av landets mest særpregede stemmer. 
Sangstilen kan virke alderdommelig, lett nasal og med et preg av bedehus. 

Han formidler taternes mangslungne og rikholdige sangskatt, som teller alt fra salmer og religiøse folketoner til populære sanger og skillingsviser. 

På dette albumet viser han ikke noe nytt, men gir et godt tverrsnitt av hans repertoar. 

Produsent Freddy Holm har gitt musikken en enkel og liketil roots-lyd, og bidrar selv med banjo og fele. 
Den jordnære og lavmælte musikken gir en fin ramme rundt Akselsens sterke fortellinger. 
Som på den populære bedehussangen «Barnatro», den swinger med et drivende countrypreg. 
Men noen ganger blir tekstene stående i veien. 

BESTE LÅT: 
«Barnatro» 
