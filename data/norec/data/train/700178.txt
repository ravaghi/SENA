Tynnere og tynnere
Hovedrollen i denne filmen er tildelt en fyr som heter Ron Livingston og ser ut som Al Gores dokumentmappe. 

Han skal gifte seg med Neve Campbell på tofu-diett, og så viser det seg at mannen er adoptert sønn av campingvogn-pakket Danny De Vito og Kathy Bates. 
Og de er virkelig akkurat så ille som ryktene om arbeiderklassen vil ha det til, og den nyerverva sønnen forsøker å bli kvitt sitt opphav igjen. 

De Vito og Bates spiller sensasjonelt elendig, men likevel skal det ikke overraske noen at den sentimentale vegetarianeren omsider liker de ekle foreldrene sine, for alle mennesker har noe varmt og ekte ved seg, som Adolf Eichmann og Pol Pot. 

Denne filmen kom aldri på kino på tross av at antakelig er så billig at jernbaneskuret på Mariero ville hatt råd til å kjøpe den. 
