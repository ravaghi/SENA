Emme:«Perspectives» 

(Down Beach music) 

Bergensjenta Mette Hopsdal debuterer med «Perspectives», dagbokstanker som det er satt melodi til. 

Emme som Mette Hopsdal kaller seg som artist, gjør et tappert forsøk på å få oppmerksomhet rundt sin melodiøse jazzpop med albumet «Perspectives». 
Det låter pent, pyntelig og flinkt, men mangler dessverre det lille ekstra som gjør at hun klarer å bli spennende og tiltrekkende ut over det ordinære. 
Hun åpner bra med «Your heart is free», men klarer ikke helt å følge opp. 
«Why» og «Alive» er småkoselige sanger med tekster som bringer tankene til Emmes dagboknotater. 
