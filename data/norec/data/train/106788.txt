Built To Spill:«You In Reverse» 

(Warner) 

Det har gått fem år siden forrige plate fra Built To Spill - et av indierockens store navn på nittitallet - selv om man kanskje ikke skulle tro det når man setter på platen. 

Fremdeles bygger Doug Martsch og hans kolleger uttrykket på lette, fine melodilinjer à la Teenage Fanclub og sper på med gitarer - masse gitarer! - utover i låtene, noe som dreier uttrykket over til både Neil Young og spesielt Dinosaur Jr. 

«You In Reverse» vil neppe bringe Idaho-gjengen ut til flere tilhørere, men for blodfansen er den et finfint gjenhør med en stadig vital gruppe. 
