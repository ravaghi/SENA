Hans Bollandsås:Nærmer seg X-faktoren 

X 
Factor-vinneren fra to år tilbake er ute med sitt andre album, et atskillig mer rendyrket og helhetlig album enn debuten for pinlig nøyaktig ett år siden. 

Hans Bollandsås «Small Town» (Sony Music) 
Og det er bluesmannen Bollandsås som viser seg frem, til godkjent resultat. 

Riktignok savner jeg ytterligere stemmefylde og renere gitartone, men Hans Bollandsås har tatt flere sprang fremover som låtskriver. 
Soulladet blues er en vrien sjanger å skrive nytt stoff i, men Bollandsås består testen såpass med glans at den ene coverlåten - Neil Youngs «You And Me» - med fordel kunne vært fjernet. 

Her har han nok lyttet respektfullt på råd fra sine samarbeidspartnere - Amund Maarud og Vidar Busk som gjestegitarister og Per Borten som produsent. 
Lyttet og lært! 

BESTE LÅT: 
«Meant To Be» STEIN ØSTBØ 
