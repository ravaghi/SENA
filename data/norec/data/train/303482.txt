Kaldt og guffent
Gehenna med etterlengtet plate etter år med stillhet. 

ALBUM: 
Stavangerbandet Gehenna er et av de mest undervurderte bandene fra den tidlige black metal-scenen her til lands. 
Deres kvaliteter som låtskrivere og ikke minst arrangører sto ikke tilbake for noen, men allikevel havnet bandet i bakevjen ganske kjapt. 

Kanskje det var pågangsmotet som sviktet, synd var det i alle fall? 

De siste ti årene har bandet vært litt på og av, og de atmosfæriske tendensene fra tidligere har måttet vike for et mer goldt og disharmonisk tonespråk. 
Så også på «Unravel». 
Produksjonsmessig er det skåret til beinet - lyden er kald og grovkornet, vokalen til Sanrabb like så. 
Her handler det om å male frem stemninger gjennom det repetitive. 

«Nothing Deserves Worship» og «A Grave of Thoughts» er begge saktegående, nihilistisk Gehenna slik vi kan like det. 
Plata mangler dog et par overraskelsesmoment i den etter hvert overveldende monotonien. 
