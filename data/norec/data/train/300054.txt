Tango til du dør
Avansert tango for to fra Karmøy. 
Janove Kaizer produserer. 

||| 
ALBUM: 
Janove Ottesen (Kaizers Orchestra) har produsert denne kraftfulle plata og er innom som diskret duettpartner. 

Kaizers har en del tangoelementer i bunnen av musikken sin, men på en helt annen måte enn du møter her. 

Dette er et stilrent prosjekt, spilt inn på fire dager i et kirkerom på Jæren. 

Britt-Synnøve Johansen - kjent for sine Piaf-tolkninger - har gått historisk til verks og sortert ut et utvalg tangoballader fra Uruguay og Argentina. 

I spennet mellom sårbarhet og temperament, ømhet og galskap, sorg og lengsel, lever de rike tradisjonene i den tradisjonelle tangoen. 

Tekstene er poetisk og overbevisende oversatt til Karmøy-nynorsk av Johansen, som makter å mane fram de intense historiene sangene rommer. 

Backingen er vel ivaretatt av musikere som kjenner sjangeren. 

Kort sagt: 
Et minneverdig møte mellom Karmøy i det kalde nord og det hete Sør-Amerika. 
