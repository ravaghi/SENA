Oppturen
Terje Nordgarden fra Hamar har holdt på i ti år nå. 
Reist rundt omkring i verden og spilt. 
Bodd mye i Italia. 
Spilt mye der. 
Nå er hans base Oslo, men hans musikkhjerte banker fortsatt for USA. 

Det fins en anselig mengde sangere og sangskrivere som er inspirert av Bruce Springsteeen og Ryan Adams. 
Nordgarden er også der. 
Ved hjelp av sine usedvanlige evner som låtsnekker, klarer han å stikke seg ut. 
Han synger bra med en flott snert i stemmen, er flink til å skildre sine observasjoner og fortelle historier. 

Nordgarden er ingen standard sangskriver. 
Flere av låtene her har instrumentale temaer som dukker opp når man skulle tro at låten var slutt. 
Dette er med på å sette farge på et album som det er mulig å kose seg med vel og lenge. 
