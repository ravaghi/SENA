Logitech QuickCam Pro for Notebooks
Har du bærbar PC er dette kameraet skreddersydd for jobben 

Dette kameraet er svært kompakt og er laget spesielt for å klemmes fast oppå skjermen på bærbare PCer. 
USB-kabelen er derfor svært kort, noe som er en fordel i denne sammenhengen. 

Programvaren som følger med er den samme som leveres med QuickCam Pro 5000. 

Montering 

Siden bruksområdet er så fokusert, er festemekanismen uten kompromisser. 
Den er beregnet på en tynn skjerm på en bærbar og du kan ikke feste kameraet på noe annet (hvis du da ikke fester en passende tykk plate på kanten av en vanlig skjerm med dobbeltsidig tape, noe vi gjorde under testingen...). 

I motsetning til de større kameraene sitter dette godt fast, og faller ikke ned ved den minste berøring. 

Problemet er bare at den henger en centimeter ned over selve skjermen på moderne bærbare. 
Løfter du den opp rekker ikke klemmen langt nok ned på baksiden, så da faller det av... 

Bildekvalitet 

Bildekvaliteten er god, og den automatiske hvitbalansen fungerte ofte bedre enn på QuickCam Pro 5000. 

Oppløsningen er høy, hele 1,3 megapiksler, men regn ikke med at du kan kjøre denne oppløsningen som webkamera. 
Det som fungerer best her, er det samme som på de andre kameraene: 
320x240. 

Tilbake til testforsiden 
