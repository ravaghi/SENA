CD-anmeldelse:Ian Hunter 

Det har vært en fryd å følge Ian Hunters senere karriere. 

ALBUM: 
ROCK Ian Hunter «When I'm president» (Universal) Fyren er 73. 
Det er to år eldre enn en av hans store helter, Bob Dylan. 
Men Ian låter minst 40 år yngre. 
Der forgjengeren fra 2009 bar visse alderdomstegn - ikke kvalitativt, men i den folkrockende musikken og teksttematikken - er «When I'm president» Hunters mest løsslupne, morsomme plate siden - åh, 1979. 

Hunter har et av musikkens mest bankende hjerter, og er like god på bitre ballader som han er på alkoholdunstende feiringer av rocken selv. 
«President» har begge deler, samt en skjerv poplåter jeg skal vedde på at Jeff Tweedy ønsker han hadde skrevet. 

BESTE LÅT: 
«Black Tears» 

MORTEN STÅLE NILSEN 
