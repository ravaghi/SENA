Litt tynt
I 2010 er det definitivt plass til et band som Sørgekåpe. 
Kvartetten fra Askim synger norsk, og stilen og uttrykket de skaper er tuftet på band som CC Cowboys, DumDum Boys og Seigmen. 
Men dessverre så er de et drøyt stykke unna nivået og låtkvaliteten disse tre bandene leverer på sitt beste. 

Melodiene er litt tynne, mens tekstene er interessante nok med et gjennomgående melankolsk og mørkt innhold. 
Det er kanskje også slik sommerfuglen Sørgekåpe har det. 
Vokalist Kim Georg Lunde synger bra, men låtene er altså litt for tynne og middelmådige til at vi kan forvente et gjennombrudd med dette debutalbumet. 
Her er likevel mye å bygge videre på til neste forsøk. 
