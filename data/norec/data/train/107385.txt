R.Kelly: 
«Tp.3 Reloaded» 

(Jive/Sony-BMG) 

Etter fjorårets kritikerbejublede gospelflørt «Happy People/U Saved Me» er det igjen kun én ting som står i hodet på den skandaleombruste r&b-kongen. 

«Tp.3 Reloaded» kommer med en advarsel. 
Og uansett hvor usexy det kan være å få såkalt «Explicit content» kastet rett i fleisen gjennom et helt album, er det ikke til å komme bort ifra at dette er nok et veldreid produkt fra et av r&b-historiens største genier. 
Med henholdsvis The Game og Snoop Dogg som labpartnere på de to innled 

ende låtene, «Playa's Only» og «Happy Summertime», har han sikret massetilstrømning til dansegulvet i sommer. 
Enda trangere om plassen bør det bli med «Reggae Bump Bump» (m/Elephant Man) og «Burn It Up» (m/Wisin og Yandell). 
Men R. er jo først og fremst en romantikkens mann, og derfor er det synd at de sterke balladene er i fåtall på platen. 
Den femakters lange utroskaps-«operetten» «Trapped In The Closet», som også kommer i en medfølgende DVD-versjon, blir også litt småteit. 
«Tp.3 Reloaded» er likevel et så gjennomført bra produsert og variasjonsrikt album at det bør få en lett tilgjengelig plass i enhver r&b- og soulelskers platehylle. 
Likte du denne? 
Prøv også Usher - «Confessions», d'Angelo, - «Voodoo», Prince - «Musicology». 
