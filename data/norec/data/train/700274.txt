Downey jr. er Mannen
Robert Downey jr. 
er best når han anstrenger seg. 
Han er som en attensylindra Porsche på norsk bygdevei. 
Du føler alltid at han har mer fart inne. 

Iron Man er en annerledes og gjenkjennelig superhelt. 
Tony Stark arvet et imperium akkurat som sutreren Batman. 
Men han koser seg og er en sølvtunga forfører. 
Den svevende sarkasmesjarmen imponerer den sorten jenter som viser fram undertøyet sitt med samme selvtilfredshet som Stoltenberg når han nettopp har kjøpt Brasil. 

Gwyneth Paltrow er ikke blant dem. 
På tross av at fornavnet minner om skotsk whiskymerke er hun seriøs fra sekretærne til langt oppi det reverøde nasjonalparkhåret. 
Hun har samme personlighet som C-3PO. 

Stark er våpenkakse og pusher raketter i Afghanistan, da han blir fanga av tilsynelatende talibanditter og kommer hjem med magnet over hjertet. 
Fordi også folk med upresise konsonanter har kjøpt amerikanske våpen, skal vi skjønne at våpensalg er feil og at soldater burde lage sine egne geværer av bark og myrgass. 
Ikke bry dere om det. 
Downey jr. 
bygger seg en drøm av en Darth Vader-drakt. 
Han flyr til himmels og gjør alt godt igjen. 

Det kunne ikke bli annet enn bra. 
Downey jr, Paltrow og karismageniet Jeff Bridges med en stemme som Moses kunne ha brukt da han fikk se gullkalven. 
