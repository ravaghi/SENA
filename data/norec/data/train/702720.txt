Streep som Thatchers forsvarer
Meryl Streeps portrett av Margaret Thatcher er ikke akkurat kritisk. 
"Jernkvinnen" er blitt en storslått portrettfilm der en internasjonal stjerne skal glitre. 

(The IronLady) Regi: 
Phyllida Lloyd. 
Med: 
Meryl Streep, Jim Broadbent, Anthony Head,Richard E. Grant, Roger Allam, Olivia Colman, Iain Glen, Andrea Roach. 
Storbritannia2011. 
1 time 44 minutter. 
Aldersgrense: 11 år. 
Egnethet: Ungdom/voksen. 

Sinte briter har irritert seg over at"Jernkvinnen" menneskeliggjør Margaret Thatcher helt inn i hennessenile alderdom i stedet for å analysere hennes politikk. 
Men noe annet kan manknapt vente i en film der det gode mennesket Meryl Streep spiller hovedrollen. 

Når attpåtil den gullgjeve Jim Broadbent framstillerstatsministerens elskede og humørfylte ektemann Denis, blir vi et lettkjøptbytte for de konservatives suverene dronning fra slutten av 1970-tallet. 

Selv ville jeg ønsket et mer kritisk Thatcher-portrett somhadde popularisert jernladyens økonomiske politikk og harde linje motstreikende gruvearbeidere. 
Kjøpmannsdatteren med Oxford-studier i bagasjentenkte og handlet i tråd med de økonomiske teoriene til Milton Friedman og hanslike. 
Stikkordene var monetarisme, tilbud og etterspørsel i et fritt marked –følgelig sørget hun for å privatisere statseide bedrifter, legge ned et stortantall gruver, gi omfattende skattelettelser og skjære ned i den britiskevelferdsstaten. 

Men alt dette egner seg best for dokumentarfilmen, ikke i enstorslått portrettfilm der en internasjonal stjerne skal få glitre. 
Dennefilmen bør utelukkende sees for å oppleve Meryl Streeps minespill der hunperfekt framfører synspunkter slik Thatcher vektla ordene og til forvekslingligner statsministeren i hårfrisyre, klær, smykker og håndveske. 
Giskuespilleren en Oscar! 

En del briter synes synd på Thatcher fordi regissør PhyllidaLloyd viser henne som senil på sine gamle dager. 
Men fortellergrepet fungereret godt stykke på vei fordi det muliggjør en fin pendling mellom fortid ognåtid, en solid omkalfatring av kronologi. 

I det lange løp blir imidlertid scenene med den forvirredeThatcher for hyppige. 
Det er da man ser hvor sårt filmen savner et annetperspektiv på hendelsene som jerndamen sto midt oppi dersom dette skulle værtet kritisk politikerportrett. 

Men den filmen må noen annen lage. 
