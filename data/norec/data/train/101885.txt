Plateanmeldelse:OFF! 
- «Wasted Years» 

Rensende rasende. 

OFF! er det motsatte av en doven, selvforelsket «supergruppe». 

Los Angeles-hardcorelegenden Keith Morris (58), en av musikkens mest «pissed off» herrer i snart 40 år, vet at «anger is an energy», og virker om mulig enda mer rasende i dag enn da han frontet Black Flag og Circle Jerks. 

Låtene til bandet med bransjens beste merch-capser er som fyrstikker: 
De tenner brått og overrumplende brutalt, brenner godt og dør raskt hen. 
De vil gjerne brenne fingrene dine. 

16 melodiske raserianfall i løpet av «hele» 25 minutter er nesten for langhalm å regne i akkurat denne gården. 
«Wasted Years» er litt mørkere og mer sugende metalaktig enn sist. 

Enda litt surere også. 
Ære være. 

BESTE LÅT: 
«Void You Out» 
