Netgear N900
Netgears toppruter lover ekstrem ytelse - leverer den? 

Netgear N900, eller WNDR 4500 som den også heter, er ikke bare rask - den har også det meste man kan tenke seg at en bredbåndsruter for hjemmebruk har å by på. 
Både ekstra rekkevidde og tilkoblinger av ekstrautstyr er med på lista, i tillegg til brukervennlighet og håndtering av alle typer trafikk. 

Ruteren er litt større enn de andre ruterne vi har hatt på benken i det siste, og kommer med ferdigmontert fot for oppreist plassering. 
Det er mulig å skru av denne foten og legge den flatt, hvis man har en passende torx-trekker for hånden. 

Tilkobling 

I motsetning til andre rutere kommer ikke denne med noen CD til installasjon. 
Du skal bare slå av modemet, koble til ruteren, koble den til PC med nettverkskabel og starte en nettleser. 
Så venter du litt og så skal den finne ut av det meste selv. 
Siste hånd på verket må du selv ta deg av, men her kan du selv velge om du skal bruke enkle assistenter eller mer kompliserte manuelle oppsett. 

Vi koblet opp som forklart i brukerveiledningen, men det skjedde ingen ting. 
Nettleservinduet fikk ingen kontakt med noe som helst. 

Da skal man skrive "routerlogin.net" i adressefeltet på nettleseren, så skal det etableres kontakt. 
Og det gjorde det. 

Men den videre nesten automatiske konfiguratoren fant ikke ut av Telenor sin ADSL bruker PPPoE, så vi måtte inn og velge de riktige parameterne "for hånd". 

Når det var gjort gikk alt videre i den skjønneste orden. 

Egenskaper 

For å gjøre instillinger får man opp en brukervennlig Genie i nettleseren, herfra kan man velge enkle løsninger eller gå i dybden. 
Alle egenskaper man forventer er på plass, i tillegg fant vi et par muligheter som noen kan være interessert i å aktivere. 

Man kan stille inn tider hvor ruteren slår av og på det trådløse nettet, separat for de to frekvensene 2,4 og 5 Ghz. 

Man kan også sette opp trafikkovervåking med begrensninger i oppetid eller opp/nedlastningsmengde. 

De to USB-kontaktene på baksiden støtter skriver og felles lagring, noe som kan være praktisk der hvor plasseringen av ruteren passer rent praktisk. 
USB er generelt også i tregeste laget for felles lagring. 

Ytelse 

Med den bærbare fra hp med 3 antenner var den enda et strå raskere enn Belkin sin toppruter når vi målte i stua to etasjer ned fra hemsen oppunder mønet. 

Men ytelsen var ikke like god ned i kjelleren, der leverte Belkin både jevnere og raskere ytelse. 

Med den bærbare fra Dell med to antenner var det motsatt. 
Netgear var ikke like rask som Belkin, men lå nesten på dobbelt ytelse i forhold til Belkin. 

Konklusjon 

Netgear N900 tilbyr alt du kan tenke deg av muligheter, og for den avanserte bruker byr den på mer enn de fleste. 

For de mindre entusiastiske er den ikke like strålende, det er noen få ting som skurrer litt. 

Ytelsen er svært god, den ligger helt i toppen sammenlignet med de andre nyeste toppruterne, med litt annen ytelsesprofil enn vårt forrige testprodukt fra Belkin. 

Netgear WNDR4500 v1 
