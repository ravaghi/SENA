Japan Photo (www.japanphoto.no)
Tradisjonelt en av de rimeligste aktørene, og har tidligere fått gode skussmål i våre tester. 
Men hvordan går det denne gangen? 

Japan Photo benytter samme overføringsprogram og samme fotolaboratorium i Tyskland som Elkjøp, men bruker et annet fotopapir. 

Overføringen kan også skje via nettleseren, og brukervennligheten hos Japan Photo er meget bra. 
Grensesnittet er rent og lettfattelig, her har utviklerne vært flinke til å tenke prosess. 

Etter fire dager lå bildene i postkassen, sammen med en identisk stiv konvolutt fra Elkjøp, og avsender var også den samme. 
Bildene fra Japan Photo hadde sammenlignbar skarphet og detaljrikdom, men fargene var jevnt over kraftigere på bildene fra Japan Photo. 
Fargeintensiteten er litt i overkant sterk på enkelte bilder, mente enkelte i testpanelet. 
Erfaringsmessig vet vi imidlertid at mange foretrekker bilder med sterke farger. 
Kontrastene var på enkelte bilder litt bedre på bildene fra Japan Photo, så alt i alt havnet vi på samme karakter. 

I likhet med Elkjøp må du betale med kreditkort ved bestilling, og du kan også velge å hente bildene i en Japan Photo-butikk for å spare gebyrene. 
Japan Photo tar en femtilapp i frakt og ekspedisjonsgebyrer, uansett om du fremkaller 10 eller 150 bilder. 
Siden prisen pr bilde er 99 øre, blir Japan Photo ved store bestillinger særdeles rimelig, kun slått av Elkjøp med 9 kroner og 50 øre på en bestilling på 150 bilder. 

Totalt sett ble det nesten dødt løp mellom Elkjøp og Japan Photo denne gangen. 

Tilbake til testoversikten 
