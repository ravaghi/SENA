Fargesterkt eventyr
Enda en festivalfavoritt rett på dvd i Norge. 
Musikkvideoregissør Tarsem Singhs andre spillefilmforsøk er like gnistrende visuelt og fargesterkt som debuten «The Cell» (2000). 
Fortsatt tviler vi dog litt på om Singh egentlig er sikker på nøyaktig hva det er han ønsker å fortelle. 
Men i motsetning til Jennifer Lopez klarer lille Cantinca Untaru å glatte over de åpenbare manglene. 
Det rumenske vidunderbarnet - som lærte seg engelsk av en flyvertinne da hun var fire - leverer en nesten skremmende god barnerolle, den beste jeg har sett siden tsjekkiske «Kolya» (1995). 
Bakomfilmene dveler ved de mange utrolige kostymene og storslåtte locations. 

ØYSTEIN DAVID JOHANSEN 
