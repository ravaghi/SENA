Shugo Tokumaru:«Port Entropy» 

(Souterrain Transmissions / Tuba) 

Japansk drømmehage. 

Tokamaru ble først virkelig stor i hjemlandet Japan etter at han ble brukt i en laptopreklame. 
Ikke så rart - 30-åringens låter kan lett gi den høytsvevende adrenalinrushende feelgoodassosiasjonen som reklamefolk drømmer om å oppnå. 

Multiinstrumentalistens fjerde plate er skrudd sammen av sprudlende og pussig overskuddspop, med instrumentering som er underlig og grensesprengende uten å bli enerverende. 
At låtene høres ut som kjenningsmelodiene til ennå ikke påtenkte barne-TV-serier kan henge sammen med at Tokamura visstnok komponerer med utgangspunkt i egne drømmer. 
Hva han synger om? 
Ingen anelse. 

BESTE LÅT: 
«Rum Hee» 

TOR MARTIN BØE 
