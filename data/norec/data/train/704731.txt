En japansk lidelseshistorie
Å, herrefred! 
Enda et pompøst spill med overalvorlige mangatryner som snakker svulstig. 
Det hadde ikke gjort noe, om det ikke var for at spillet i seg selv er såpass dynge. 

Her får du turbasert, uengasjerende Pokémon-slåssing mellom krigsherrer. 
Det kunne ha vært fengende, men du blåser bare i dem. 
Hvorfor skal du bry deg om disse selvhøytidelige folkene? 
Ikke vet jeg, og ikke gir spillet deg en grunn heller. 

Det hjelper ikke at Nintendo hevder at krigsherrene er bygget på helt forrektige folk fra Japans historie, for miksen med Pokémon blir bare merkeligere av det. 

Pokémon Conquest yter ikke landets spennende historie rettferdighet, ei heller Pokémon-serien, og kjeder isteden spillerne med blah-blah-blah. 

Dette spillet prøvde jeg en gang i sommer, men jeg må ha fortrengt at jeg hadde det liggende. 
Beklager til dem som kjøpte det i mellomtida. 
