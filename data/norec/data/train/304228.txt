Alicia Keys har laget tiårets beste slowdance-låt
Endelig en ekte tåreperse til å ta opp kampen med Whitney og Celine Dion! 

||| 
LÅT: 
Vi har hatt mange bra låter på 2000-tallet, men mangler liksom larger-than-life-balladene. 

De emosjonelle, grandiose, overinderlige og tider oppblåste hjertevrengerne som får mor og datter til å kaste seg over repeatknappen, tenåringsguttene til å be klassevenninne opp til dans, og jentene til å huske gutten, låta og hva de hadde på seg, resten av livet. 

Ballade-kanon 

Jo jo, klart vi har hatt ballader, men ingen av dem har framkalt følelser som Bonnie Tylers «Total Eclipse of the Heart» (1983), Dirty Dancing-mimrelåta «(I've Had) The Time Of My Life) (1987), Whitney Houstons Kevin Costner-elskende «I Will Always Love You» (1992) og Celine Dions «My Heart Will Go on» (1997). 

Inntil nå. 

Pomp og prakt «Try Sleeping With a Broken Heart», andre singel fra kommende «The Element of Freedom» — og på mange måter en perfekt popballade. 

Alicia har snust på Whitney, Celine og Toni, studert hvor i låta de lar vokalen dvele og hvor det er lurt å introduserer et nytt element. 

Som vanlig handler det om ulykkelig kjærlighet, begynner rolig, bygger seg opp ved hjelp av åttitallsperkusjon, behersket synthkomp og hjertekvaler. 

Her er det ingen soul, ingen r&b;, bare ubesudlet, kalkulert og sinnssykt fengende poppompøsitet. 

Juleballene er reddet. 
