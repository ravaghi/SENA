Stage Dolls:«Get A Life» 

(Musicbusiness) 

Gjenhøret er mer sympatisk enn spennende. 

Nittitallets grønsjband knuste hele den melodiøse mykrock-genren som Stage Dolls representerte i de glade åttiårene, og det finnes strengt tatt rock-avarter også i dag hvor det skjer flere spennende ting enn det Stage Dolls representerer. 
Heldigvis har Stage Dolls sin klare signatur gjennom Torstein Flaknes vokal og gitarlyd - godt symbolisert på denne platens to klart beste kutt, «Naked In The Rain» og «Everybody Wanna R&R» - selv om Flakne på det mest rolige er mer lik Bryan Adams enn noensinne. 
Stage Dolls har med skam å melde ikke utviklet seg mange centimeterne de siste tyve årene. 
For fansen er det sikkert helt greit! 
