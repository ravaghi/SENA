Svensk hjelp
Taylor Swift befinner seg der Nashville-country møter listepop, noe som gjerne gir store salgstall i USA. 
Unge Taylor er toppen av akkurat den kransekaka, selv om hun heller mer og mer mot pop. 
Hun har vært en superselger siden hun debuterte 16 år gammel. 
Nå er 22, og album nummer fire passerte den første millionen i løpet av en uke. 
Tekstene handler stort sett om gutter som ikke har behandlet henne bra, uten at det stikker så dypt. 
Taylor framstår like kleenex-ren som Justin Bieber. 

Hun er samtidig en god låtskriver, denne gang med hithjelp fra svenskene Max Martin og Shellback. 
Et par likegyldige duetter trekker ned, og det røffere stoffet er ikke røft nok. 
Likevel solid, men jeg ser fram til hun får seg en personlighet. 
Beste spor: 
«Red», «All too well», «We are never ever getting back». 
