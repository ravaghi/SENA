Trulz & Robin feat.Baseman: 
«Intersexual» 

(Planet Noise/VME) 

Godt fra Trulz&Robin 

Den norsksvenske DJ-duoen Truls Kvam og Robin Crafoord er blitt til en trio siden sist. 
Det nye medlemmet er bassisten og vokalisten Christian Cook, alias Baseman, som også bidro på den forrige skiva «Kaosmatisk». 
Med «Intersexual» klarer Trulz&Robin feat. 
Baseman å opprettholde kvalitetsnivået fra forrige runde. 
For dette er et album proppet av drivende technorytmer. 
Noen ganger er det smittende melodiøst, andre ganger hardt og primitivt, nærmest støyende. 
«Intersexual» krever en del av lytteren, men godbitene finnes så absolutt. 
Høydepunkter er «She's Dancing» og den svært så fengende «Discoshit». 
Dette er et godt elektronika-album, men det blir også noe ensformig og monotont i det lange løp. 

MARIT AABY VEBENSTAD 
