Den store boken med reklame
Når du får endelig får en bok som skal ta spill på alvor, og endatil en bok som stort sett bare nordmenn står bak, er det klart at du har høye forventninger. 

The Book of Games: 
Volume 1 gir da også et herlig førsteinntrykk, med sine 1500 fargebilder og flotte layout. 

Boken er best når den går mer i dybden, som når den tar for seg utviklingen av svært lovende Age of Conan fra norske Funcom, eller prøver å se for seg framtidas spillindustri. 
Men store deler av den er en presentasjon av ulike spill, og det er her jeg ikke skjønner noe av utvalget som er gjort. 
Det virker aldeles tilfeldig. 

Hvorfor er spill som 24 og Batman Begins presentert mens Doom 2 eller Duke Nukem 3D ikke er det? 
Hvorfor er alle spillene av nyere dato? 
Hva er vitsen med å presentere Age of Empires III, som utvilsomt er det dårligste i serien, men ikke de to første? 
Bare Empire Earth II? 

Er dette en innbundet reklame for det du finner i butikkene nå? 

Vi trenger en skikkelig bok om spill, men den må være mer gjennomarbeidet og trekke lengre linjer enn dette. 
Jeg har tro på at neste utgave vil være en klar forbedring. 
Ikke skuff. 
