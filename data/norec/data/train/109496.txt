Hjerteskjærende!
En ren «barnetegning» av en film - med en dypt tragisk og opprørende undertone. 
En film for spesielt interesserte. 

MED: Abbas Alijome, Abdolali Hoseinali, Nikbakht Noruz. 

HANDLER OM: 
En seksårig jente, overlatt til seg selv i det talibaniserte Afghanistan, har en eneste drøm: 
Å skaffe seg en skriveblokk og en penn, slik at hun kan begynne på skole. 
Vi følger henne en dag. 

Symbolikken er tung: 
Handlingen utspiller seg i den afghanske byen Bamiyan, der Taliban sprengte den velkjente kjempebuddhaen i 2001. 

DOM: 
Filmen er en hjerteskjærende fortelling om å være barn og jente i nærmest fiendtlige omgivelser. 
Gjennom barns lek avspeiles en avhumanisert, brutal og rå hverdag. 

Regissøren er bare 19 år, dog tilhørende Irans kanskje mest kjente filmdynasti. 
Regien hennes er til dels klossete og prøvsomt repeterende. 
Men budskapet er ikke til å ta feil av. 
Og elskere av den definitive «annerledes» filmopplevelse vil ha mye å hente. 
