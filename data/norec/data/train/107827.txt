Frank Sinatra:«The Christmas Collection» 

(Reprise) 

Ol' Blue Eye med en flott samling julesanger. 

Denne samlingen med Frank Sinatra inneholder en versjon av «Silent Night» som ble spilt inn 27. august 1991 og den er en av tre sanger på albumet som aldri tidligere har vært gitt ut. 
Det er også den eneste tradisjonelle julesangen. 
Resten er amerikansk julemusikk, fremført så lekkert som bare Frankie Boy kunne det. 
Her er blant annet tre duetter med Bing Crosby og to sanger der både Nancy og Frank jr. er med. 

Frank Sinatra synger her med storband, dette er bra og underholdende og bør glede både Frank Sinatras mange norske fans og dem som setter pris på julemusikk som ikke er de tradisjonelle salmene. 

Blant de 18 sangene på plata rager «We wish you the merriest» og «The twelve days of Christmas» et lite hode høyere. 
