Rocker spilljulen inn
«Guitar Hero II» er høyere, hardere og svettere. 
Julen skal rockes inn i år. 

Tidligere i år kom det fantastiske «Guitar Hero» der du ved hjelp av en plastgitar ble transformert til en rockestjerne i din egen stue. 
Spillet har vært en salgs- og kritikersuksess, og perfekt medisin for alle med sure sangstemmer som har fått nok av «Singstar» på vorspiel. 

Nå er oppfølgeren her, og jeg kan ikke annet enn å gi det to tomler i været. 
Eller pekefingeren og lillefingeren, som vel blir mer riktig. 

Det handler fortsatt om Rock'n Roll, om å lage musikk. 
Du skal treffe notene som kommer mot deg på skjermen ved hjelp av en streng og fem greps-knapper på gitarhalsen. 
Gjør det riktig og heftig gitarmusikk strømmer ut av høyttalerne. 
Bommer du blir det støy, og publikum piper på deg. 

Ja, på deg. 
For det er du som er stjerna i «Guitar Hero 2», og det er derfor spillet er så fantastisk som det er. 

Det er rett og slett umulig å ikke bevege seg i takt med musikken, nikke med hodet, skreve med beina, og når du når slutten på en perfekt solo og hever gitaren for å aktivere stjernekraften som fordobler poengene dine, da ER du faktisk Slash i Guns'n Roses i noen få sekunder. 

Låtutvalget er en salig godtepose med noe for enhver smak. 
Men felles for de aller fleste sangene er at de er svært tilfredsstillende å spille, og mye av gleden med det første «Guitar Hero», der du oppdaget og ble forelska i låter du aldri hadde hørt før, er til stede her. 

«Guitar Hero 2» gjør rett og slett alt bedre enn forgjengeren, og utviklerne har hørt på tilbakemeldinger fra brukerne. 
Man kan nå spille bass og gitar samtidig i flerspillermodusen. 
Man kan øve på enkeltpartier i låtene, for å få den vanskelige soloen til å sitte ordentlig, og karrieremodusen er mer tilfredsstillende og spektakulær. 

Med 60 forskjellige låter, er dette årets mest rocka julegave for store og små. 
Har du et snev av sans for rockemusikk, bør du kjenne din besøkstid her. 
«Guitar Hero 2» er en gedigen kjærlighetserklæring til rock'n roll i spillform. 

PS: 
Lanseres fredag 24. november. 
En versjon til Xbox 360 kommer neste år. 

Disse sangene får du spille i «Guitar Hero 2»: 

«Shout at the Devil» - Mötley Crüe «Mother» - Danzig «Surrender» - Cheap Trick «Woman» - Wolfmother «Tonight I'm Gonna Rock You Tonight» 
- Sp?nal Tap (Encore) «Strutter» - KISS «Heart-Shaped Box» 
- Nirvana «Message in a Bottle» - The Police «You Really Got Me» - Van Halen «Carry On Wayward Son» - Kansas (Encore) «Monkey Wrench» 
- Foo Fighters «Them Bones» - Alice in Chains «Search and Destroy» - Iggy Pop and The Stooges «Tattooed Love Boys» 
- The Pretenders «War Pigs» - Black Sabbath (Encore) «Cherry Pie» - Warrant «Who Was in My Room Last Night?» 
- Butthole Surfers «Girlfriend» 
- Matthew Sweet «Can't You Hear Me Knocking» - The Rolling Stones «Sweet Child O' Mine» - Guns N' Roses (Encore) «Killing in the Name» 
- Rage Against the Machine «John the Fisherman» 
- Primus «Freya» - The Sword «Bad Reputation» - Thin Lizzy «Last Child» - Aerosmith (Encore) «Crazy on You» - Heart «Trippin' On a Hole in a Paper Heart» - Stone Temple Pilots «Rock This Town» 
- Stray Cats «Jessica» - The Allman Brothers Band «Stop!» 
- Jane's Addiction (Encore) «Madhouse» - Anthrax «Carry Me Home» - The Living End «Laid to Rest» 
- Lamb of God «Psychobilly Freakout» 
- The Reverend Horton Heat «YYZ» - Rush (Encore) «Beast and the Harlot» - Avenged Sevenfold «Institutionalized» - Suicidal Tendencies «Misirlou» - Dick Dale «Hangar 18» 
- Megadeth «Free Bird» - Lynyrd Skynyrd (Encore) «Arterial Black» - Drist «Collide» - Anarchy Club «Elephant Bones» - That Handsome Devil «Fall of Pangea» - Valient Thorr «FTK» - Vagiant «Gemini» - Brian Kahanek «Jordan» - Buckethead «Laughtrack» - The Acro-brats «Less Talk More Rokk» 
- Freezepop «The Light that Blinds» - Shadows Fall «Mr. Fix-it» - The Amazing Royal Crowns «The New Black» - Every Time 
I Die «One for the Road» 
- Breaking Wheel «Parasite» - The Neighborhoods «Push Push (Lady Lightning)» - Bang Camaro «Radium Eyes» - Count Zero «Raw Dog» - The Last Vegas (Winner of the «Be a Guitar Hero» Contest) 
«Red Lottery» - Megasus «Six» - All That Remains «Soy Bomb» 
- Honest Bob and the Factory-to-Dealer Incentives «Thunderhorse» - Dethklok «Trogdor» - Strong Bad «The X-Stream» 
- Voivod «Yes We Can» - Made in Mexico 
