Diverse artister, «Treme»
(filmmusikk) (Geffen / Universal) 

New Orleans etter Katrina. 

New Orleans er jazzens mytiske vugge og opphavssted til noen av tidenes saftigste funkgrooves. 
Etter orkanen Katrinas herjinger gjennoppdaget USAs byens umistelige musikkarv. 
HBO-serien «Treme», som starter på NRK2 lørdag, viser hvordan musikklivet i New Orleans våkner til live igjen etter katastrofen. 
Musikken fra serien er passe slentrende og rufsete i kanten, fremført av veteraner som Dr. John og Allen Toussaint og yngre frontfigurer som Kermit Ruffins og Trombone Shorty. 
Det er også plass til klassikere som Louis Primas «Buona Sera» og den lokale hiten «My Darlin' New Orleans» med Lil Queenie & the Perculators. 
Men jeg savner bidrag som hadde oppdatert det musikalske bildet. 

BESTE LÅT: 
«My Darlin' New Orleans» CARL PETTER OPSAHL 
