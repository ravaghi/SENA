Lunken Timberlake
"Runner, runner" prøver å fremstå som en sexy thriller, men den prøver litt for hardt og blir i stedet forutsigbar og kjedelig. 
Justin Timberlake er lunken på det beste, og Ben Affleck er rett og slett kjedelig i rollen som skurk. 

Princeton-studenten Richie (Justin Timberlake) mener han er blitt svindlet av et større Internett casino og reiser til Costa Rica for å konfrontere innehaveren, Ivan Block (Ben Affleck). 
Ivan blir imponert over Richies stå på-vilje og tar han straks under sine vinger. 

Plottet, som handler om de skumle og styrtrike mennene bak nettgambling, er i seg selv interessant og nytt, og noen kule scener er det innimellom. 
Blant annet en gjesteopptreden av DJen Deadmau5. 
Dessverre ender filmen mer som et dårlig par, enn som runner, runner straight flush. 
De burde ha kastet seg i stedet for å gå all in. 
