Dundyne
Jon Barthmus i Philadelphia-bandet Sun Airway lager melodiøse sanger som pakker deg inn i myke dyner, men han er også en crooner som liker å gjøre det litt vanskelig. 
Derfor røsker han av og til opp i de tjukke lagene med synth-pop, som når kompet på "Laketop swimmers" høres ut som det går baklengs. 

Innimellom blir det hele for ullent, men Sun Airway er ellers en varm dose shoegazer-synth. 

Beste spor: 
"Soft fall", "Black noise". 
