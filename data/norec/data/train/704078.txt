Dovne dager i Ikea-land
Det ligger kanskje en selverkjennelse i at Bo Kaspers Orkester åpner sitt tiende studioalbum med linjen " _Vi borde gått för långe sen_ " ("Festen"). 
I 1995 lå albumet "På hotell" i 34 uker på VG-lista, og hiten "I samma bil" stammer fra 1996. 
De var store den gang, salgbare som et Ikea-møbel. 
Dessverre like lite slitesterke, også. 
Platen åpner greit nok, men det er et par kutt midtveis som byr på de lengste minuttene jeg har hørt på lenge. 
Skilpadder, sirup og supermarkedkøer beveger seg med større hastighet enn dette. 
Norgesfrieriet "Mitt rätta jag" er heller ingen racer. 

Bo Kaspers Orkester har servert soul, jazz og mykpop i over 20 år, og det blir vel som Bo Sundström synger i "Längre upp i bergen": 
" _Jag tänker hålla på tills jag dör_ ". 

Beste spor: 
"Vilket år", "Jag är vacker ikväll". 
