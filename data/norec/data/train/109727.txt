Lindstrøm:«Smalhans» 

Tilbake til dansegulvet. 

Det føles umiddelbart litt smalhans at Hans Petter Lindstrøm går tilbake til det som kjedelig nok må kalles røttene, få måneder etter nytenkende «Six Cups of Rebel». 
Samtlige låttitler på dette overskuddsprosjektet er løftet fra norsk husmannskost (hvor er komle?), sprudlende retrodisko som er umulig å uttale på mer utbredte språk. 

Den nye klubbsuperstjernen Todd Terje har mikset det hele til et mye mer distillert format enn de siste utspillene fra siddisen (albumet varer til sammen bare noen få minutter lengre enn tittelsporet på «Where You Go I Go Too»). 
Neste gang hadde det vært fint om tankene bak årets to album ble fusjonert til, vel, et festmåltid. 

BESTE LÅT: 
«Fårikål» 

TOR MARTIN BØE 
