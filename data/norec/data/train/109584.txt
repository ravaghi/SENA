Forsvarets Musikkorps Vestlandet (FMKV) og Håkon Austbø, Eirik Raude og Peter Szilvay, dirigent.Musikk av Messiaen, Aagaard-Nilsen og Buene 

Aurora 

Fuglelyder i korpsklang. 

Forsvarets Musikkorps 
Vestlandet har gjort seg bemerket som en interessant formidler av ny musikk. 
Når er korpset ute med en ny cd med musikk av både Olivier Messiaen og norske Eivind Buene og Torstein Aagaard-Nilsen, og på utøversiden glimrer også pianisten Håkon Austbø og slagverkeren Eirik Raude med sitt nærvær. 

I Messiaen-verket «Oiseaux Exotiques» - «Eksotiske fugler» fra 1956 er fuglelyder fra forskjellige verdensdeler satt sammen i en musikalsk komposisjon. 
Det er spennende og klangfylt musikk, ikke minst gjør blåsere seg utrolig godt til å imitere fuglelyder - alt fra kvitrende fløyter til mektige rop i de dypere blåserne - i alt er det 46 fuglearter med. 

Håkon Austbø fremfører som vanlig sine partier med den aller største autoritet. 
Spennende er også Aagaard-Nilsens «Winds of changes» og Eivind Buenes «Topographics» der også natur og landskap står i musikkens sentrum. 
Divisjonsmusikken, som korpset også er kjent som, klinger nært og distinkt under Peter Szilvays ledelse. 
Flott plate. 
