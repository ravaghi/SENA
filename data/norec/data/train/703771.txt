Fra tv-skjermen til hitlistene
Dagens popverden er fylt til randen med deltakere fra talentjakter på tv-skjermen. 
Rebecca Ferguson ble nummer to i engelske "The X Factor" i 2010, etter Matt Cardle. 
Det førte til utgivelsen av "Heaven" i 2011, som nådde en tredjeplass på britiske albumlister og som passerte et millionsalg på verdensbasis. 
På oppfølgeren har hun fått med seg John Legend i duetten "Bridges". 
Den er det han som har skrevet, mens Ferguson selv har vært involvert i resten. 

Aretha Franklin og Amy Winehouse er blant forbildene, og 27-åringen fra Liverpool har en røff stil som kler de 12 kuttene med soul, r&b og soul. 
Det gir henne også et fortrinn i forhold til mer pregløse talenter. 
Dette albumet er mer rettet mot dagens dansegulv enn debuten, selv om retrosoulen er der. 

Beste spor: 
"Fake smile", "My best", "My freedom". 
