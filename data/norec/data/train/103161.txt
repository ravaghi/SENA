Max macho
«Blitz» er en røff politi/skurk-historie, som havner mellom to stoler: 
På den ene siden en ganske stram og voldelig sjangerøvelse, på den andre en nesten parodisk testosteronsprengt typebeskrivelse. 
Så om ikke annet: 
Antakelig sommerens guttefilm. 

Det handler om en steintøff London-purk med steinharde metoder i en steinhard virkelighet: 
Flere av hans kolleger blir skutt. 

Tidlig får vi vite hvem morderen er. 
Så dette er mer et forsøk på karakterdrama med vold og moraldilemma enn en klassisik whodunnit. 

OK, det funker delvis. 
Men macho-dyrkingen blir så overveldende og usannsynlighetene strukket så langt, at parodien blir litt for synlig alt for ofte. 
