Aleksander With:«Still Awake» 

(Columbia/Sony Music) 

Sympatisk og moden voksenpop. 

Med et svært, men luftig lydbilde som kjæler med forbilder som Coldplay og spesielt a-ha er Aleksander Withs annetalbum en mer helhetlig opplevelse enn debuten var. 

With synger også langt bedre, mer intenst og modig, enn før, selv om valøren i stemmen hans ikke er spesielt særpreget. 
Men sammen med låtskrivere som Lene Marlin og produsentene Bernt Rune Stray og Bjørn Erik Pedersen makter With å gi låtene sine den variasjonen de trenger for ikke å falle inn i en endeløs strøm av mainstream pop-anonymitet. 
Det er iallfall ingen tvil om at Aleksander With gjør et av de bedre forsøkene vi har sett på å komme ut av «Idol»-skyggen. 

BESTE LÅT: 
«Too Late» 
