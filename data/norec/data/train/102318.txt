Plateanmeldelse:Marius Neset - «Birds» 

Neset-vis! 

I en alder av 25 år har saksofonist Marius Neset vist seg som en original og betydelig stemme i norsk jazzliv. 
Med studier ved det rytmiske konservatorium i København og fartstid i Django Bates' storband har han også et internasjonalt nedslagsfelt, noe sterke kritikker av debutalbumet «Golden Xplosion» i internasjonal presse understreker. 

«Birds» er en sterk oppfølger, der Neset viser seg som en spennende utøver og nytenkende komponist med velutviklet teft for klanglige så vel som strukturelle elementer. 
Her er fine ballader som «Sacred Universe» og komplekse vev som tittelsporet. 

Med bandoneon, fløyte, tuba og elektronikk i klangpaletten blir det aldri kjedelig. 

BESTE LÅT: 
«Birds» 

CARL PETTER OPSAHL 
