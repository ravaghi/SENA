Johnny Cash:«Personal Files» 

(Legacy/Sony BMG) 

Gode tider for die hard Cash-fans. 

Her er det børstet støv av hele 49 sanger, fordelt på to CD'er. 
De fleste er fra tidlig syttitall (da Cash var i førtiårene) og mangler dermed den aldrende mannens dødsdrift i både uttrykk og låt-tematikk. 
Men selv om «Personal Files» aldri er ment å fremstå som nok en «best of», er det plenty av interessant stoff å hente her, både for Cash-elskere generelt og Cash-historikere spesielt. 
For denne dobbeltplaten har mer enn nok av nerve: 
Cash mutters alene i rommet med stemmen og gitaren, mens han sper på med historier rundt sangene han synger. 
Om ikke annet, så er «Personal Files» viktig - og vital - musikkhistorie. 
