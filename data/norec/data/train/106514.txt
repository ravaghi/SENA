Oppsop i maurtua
Regi: 
Amerikansk animasjonsfilm, tillatt for alle, egnet for familier. 

NORSK STEMMER: 
Andrea Bræin Hovig, Julian H. Mæhlen, Stig Henrik Hoff, Kari Simonsen, Espen Sandvik. 

HANDLER OM: 
Lille Lukas er et mobbeoffer. 
Når gatas bølle er ferdig med ham, lar han selv sinnet gå ut over en maurtue i hagen - uten å ane, selvfølgelig, at maurene er både kloke og kunnskapsrike og følsomme og oppfinnsomme. 
Kort sagt: 
Lukas har en lekse å lære. 
Og det gjør han, når maurtuas trollmann sender en dråpe magisk trylledrikk inn i øret hans... 

DOM: 
«Antz» og «Småkryp» kom i 1998. 
De gjorde mer for den allmenne insektsolidariteten. 
«Maurbølla» virker som en for så vidt oppegående, men litt slitt kopi, der det i tillegg er innført litt ideer fra «Star Wars», «Ringenes Herre» og annet stjelbart. 
Uten at det løfter resultatet synderlig. 
Litt for tungt på labben, faktisk litt for skremmende (for de minste). 
I genren anbefales mye heller «Over hekken». 

Oppsop i maurtua 
