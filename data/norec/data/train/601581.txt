Spenningen stiger
Nå er det bare en drøy måned til Thom Hell gir ut sitt Los Angeles-innspilte album, "Suddenly Past". 
Utgivelsesdato er 13. februar, og her er en ny forsmak som virkelig pirrer musikksjelen og musikkhjertet. 

De første sekundene på "As Long As" er viet til en spinkel og tynn trommemaskin. 
Deretter bygger låten seg opp til fete og deilige vokalharmonier i en låt som det er lett å like med én gang, og som tåler mange spillinger etter det. 
Herligheten er over på 2:50. 
Perfekt lengde for radiostasjonene, med andre ord. 

Låten passer helt sikkert utmerket inn i helheten til "Suddenly Past" når Thom Hell formidler tapt og funnet kjærlighet. 
Men den står seg godt alene også. 
