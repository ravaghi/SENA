Avdelingen for forbrukspop
Michael Holbrook Penniman jr. kaller seg for enkelhets skyld bare Mika. 
Den 29 år gamle briten er ute med album nummer tre, og han har fått med seg både William Orbit, Pharrell Williams fra The Neptunes, Nick Littlemore fra Empire Of The Sun og den italienske dj-en Benny Benassi, pluss Greg Wells (Katy Perry, Adele) og Klas Ahlund (Robyn), . 
Resultatet er et variert, men høyst radiovennlig popalbum med listefrierier som "Lola", "Emily" og "Celebrate". 
Det tangentstyrte lydbildet bringer tidvis tankene hen på Pet Shop Boys, men inspirasjonskildene spenner fra Buggles til Jason Mraz. 

Til tider blir Mika mer naivt tøysete enn godt er, men som lettfengelig bruk-og-kast-pop funker dette. 

Beste spor: 
"Lola", "Underwater", "Step with me", "Popular song", "Emily". 
