En runde til med det samme
Mumford & Sons' 2009-debut var et frisk pust som sakte, men sikkert spredte seg fra London og utover verden. 
Folk-bandet ble det første britiske bandet siden Coldplay til å selge en million plater både i Storbritannia og i USA, og de endte på scenen sammen med Bob Dylan under fjorårets Grammy-utdeling. 

Da er det ikke så rart at de velger den trygge løsningen. 
Andrealbumet er rett og slett en forlengelse av debuten, der underdog-sjarmen er borte og låtene i hvert fall ikke noe bedre. 
Marcus Mumford og gjengen hans har heldigvis mye å gå på. 
Banjo-spillet passer til musikken, harmoniene er flotte og det er for så vidt et pluss at de står på sitt mens andre folk-artister fra London-bølgen allerede har forlatt sjangeren. 

Beste spor: 
"I will wait", "Holland road", "Lover's eyes", "Below my feet". 
