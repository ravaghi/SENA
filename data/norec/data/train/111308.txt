Ole Ivars:«Stjerneklart» 

(Tylden & Co.) 

Seg sjøl lik. 

Ifølge den siste ukens medieoppslag både ser og ser Ole Ivars-medlemmene bedre ut enn før, men de høres pinadø likedan ut! 
Hvilket formodentlig skulle være godt nytt for gruppens mange og trofaste fans nå når den årlige Ole Ivars-platen (nummer 33 i rekken) er klar. 

Å skape musikk etter nøyaktig samme mal år etter år har vært et lykketreff for Ole Ivars. 
Blandingen av lette danserytmer uten utfordrende arrangementskrydder (forstyrrende det, vet du!), kjærlighet og humor av ymse slag i de enkle tekstene og låtskriver William Kristoffersens udiskutable evne til å bruke hverdagslige ordvendinger kan knapt slå feil i danseband-Norge. 
Trivelig, ja visst, men sørgelig lite spennende. 

BESTE LÅT: 
Instrumentalen «Bjørnsånn» 
