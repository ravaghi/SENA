J Mascis: «Several Shades Of Why»
Junior på avveie. 

Etter to like bråkete som vellykkede comebackplater med Dinosaur Jr. har frontmannen funnet det opportunt å returnere til sin mer marginale solokarriere. 
Det er sikkert sunt for både ham og ørene hans (samt våre) å få seg en liten pause med akustisk gitar og såre sanger, og det låter tidvis veldig fint også - men dette føles hverken like naturlig som Bob Moulds «Workbook» eller like nødvendig som Neil Youngs «Comes A Time», for å ta noen relativt saklige referansepunkter. 

Js brustne stemme er nå engang slik laget at den føles riktig bak et inferno av vrengt gitar. 
I denne nakne settingen blir den eksponert som svakheten den er. 
Låt- og tekstmaterialet tenderer også mot det sutrete. 
Tilbake til dagjobben med seg. 

BESTE LÅT: 
«Make It Right» 

THOMAS TALSETH 
