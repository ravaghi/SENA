Reese til egen bak (og bror din sin)
Romantisk komedie-vri: 
Rivalene er brødre og de jobber begge for CIA, sånn at de kan overvåke hverandres forskjellige forsøk på å skaffe seg noe så overflødig som Reese Witherspoon. 
Noe av det er ganske vittig. 
Men ikke si det til noen. 

"This means war": Amerikansk action-komedie. 
2012.1 time, 39 minutter. 
15 år. 
Regi: McG. Med: 
Reese Witherspoon, Chris Pine, TomHardy, Til Schweiger, Chelsea Handler, Angela Bassett. 

Først en akutt oppklaring: 
McG er ikke en litt feitafro-amerikaner med action-sinnelag. 
Han er en rosa 43-åring fra Michigan medrødt hår og fregner. 

Det betyr at regissøren kan være akkurat så pysete som hanbare vil, og det er en rettighet han ivaretar med konsekvent iver. 
Chris Pinemed øyne så blå som ei Donald-jakke likner en halvt vellykka JustinBieber-dokke mellom tolv og førti, og han tjener et litt rart CIA der agenteneoppfører seg som jomfruelige high school-elever med dagdrømmer om fast følge. 
Pine jobber sammen med bror sin, Tom Hardy, som spilte Ricki Tarr i"Muldvarpen". 
Han er britisk. 

Innledningsvis banker de to mennene i svart alt som finnes,og du tror du skal få se en agent-action. 
Men som ventet oppstår ReeseWitherspoon med rå venninne og hjertedøvende samlivs-empatier, så plutselighandler filmen om hvem hun burde deite og hvor ofte hun burde ha gulrot igratengen og måtte disse overflødige damene få kollektiv halsbetennelse ogluftrør-parese for de snakker som matsøppel. 
Det er ikke en agent-actionlenger, men en så reesete romantisk komedie at du kan kjenne den medisinskesøtlukta fra basiliansk voks. 

Witherspoon deiter begge, men det finner de ut. 
Og fordi CIAegentlig ikke vil at de skal jobbe med annet enn å forberede sin egen pensjon,bruker frierne alle agentyrkets teknologi-triks til å overvåke hva den andregjør med fellesdama. 
Noe av det er faktisk ganske vittig, som om McGyver dattpå sykkelstyret og fikk kjønnsliv. 

Det er nå jeg skal skrive: 
Dere vet alle hva som skjer. 
Gutteneblir uvenner, og i slutten av filmen blir de enige om at de skal ha en natthver, og hvis avkommet hennes snakker som Michael Caine, er det den engelskebroren som er faren. 
Det der var ikke sant. 
De blir uvenner. 
Og alt løser seginnenfor monogami-budet i den kaliforniske tro. 

Hvis vi ser bort fra at Reese Witherspoon er sombanan-Twist, kommer dere til å like filmen litt etter midten. 

Følg meg på Twitter: 
@arilabra 
