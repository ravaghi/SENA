Vellykket
Vakkert til det sukkersøte 

Etter Efterklangs «Parades», ble de spurt av det danske kammerorkester om et samarbeid. 
Resultatet er en perle i jungelen av popgrupper med orkestersamarbeid. 
Det er vakkert og monumentalt, med frodig lydbilde og saftige arrangementer av Karsten Fundal. 

Den eksperimentelle tråden i danskenes musikk, med lydlek og eventyrlige utstrekninger av melodier og form, er bevart. 
Den høres velprodusert ut, og overraskelsen er derfor stor når man hører publikum som klapper etter første sang. 

Dette er fremført live, og prestasjonene er det lite å si på. 
Det eneste som kan sies å telle negativt, er den til tider sukkersøte vinklingen. 

Efterklangs parademusikk grenser til kjedelig når det legges på så mange lag med strykere og blåsere. 
Den repetitive oppbyggingen og gjentakelse av seiersmelodier kan rett og slett bli litt for likt i lengden. 
Vakker plate som strekker seg i det meste laget. 

STEPHAN MEIDELL 

Enig med vår anmelder? 
Si din mening 
