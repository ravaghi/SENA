Sam & Max: The Penal Zone
Episodebaserte spill er fremtiden. 

- Take your stinking paws off me, you damn dirty ape! 

For et spill som er proppet til randen med referanser til den popkulturelle verdenen, er et sitat fra den legendariske filmen Planet Of The Apes (1968) en passende start. 

Pangstart 

Kaninen Max og hunden Sam starter den nye sesongen i spillserien som bærer deres navn (Sam & Max altså) med å være fanget ombord på romskipet til et ondt romvesen som ikke vil stoppe før verdenen ligger for hans føtter. 

Mer trenger ikke Sam og Max for å sette i gang, og et sprøtt og finurlig pek-og-klikk eventyr er i gang. 

Gjennom de siste årene har Telltale Games fått god erfaring med å vekke til live spillklasikkere. 
Spillere har fått servert nye historier fra Monkey Islandog Wallace & Gromit, for å nevne noen. 

Det som er sikkert, er at med den enorme fremveksten til mobile spillplattformer som Iphone og Ipad, vil vi se tonnevis av episodebaserte spill i tiden fremover. 
Sannheten er at etterhvert som spill til nye plattformer blir mer avanserte, så vil de utvikle et behov for å fortelle en historie. 
Det er det vi som spillere ønsker oss i høy grad. 

Max har fått større plass 

Nytt av årets sesong er at kaninen Max har endelig fått en større rolle. 
Tidligere han vært en sidekarakter som hadde en begrenset innvirkning på spillmekanikken. 

I sesong tre kan vi nå bytte mellom å styre de to karakterene, og det faktum at Max i tillegg har utviklet overnaturlige og psykiske krefter gjør at han blir en sentral del av det å oppgavene i spillet. 

The Penal Zone er første episode av i alt fem i sesong 3, og selv om det er gjort nyvinninger med å inkludere Max i selve spillet, er mye av det andre ved det samme. 

Utdatert grafikk 

Da tenker jeg spesielt på grafikken. 
Spillet bruker samme grafikkmotor som stort sett alle spillene til Telltale Games har gjort de siste årene. 
Og jeg må innrømme at det blir tydeligere for hvert spill at grafikkmotoren trenger en oppgradering. 

Nå som de har brukt den på 15 spill bør de investere en ny grafikkmotor som faktisk utnytter den datakraften de fleste sitter med i dag. 

Det legger likevel ikke en demper på det faktum at Sam & Max: The Penal Zone er et hysterisk artig puslespill, hvor du med gleder peker (og klikker) deg rundt i en sprø alternativ verden der alt kan skje 
