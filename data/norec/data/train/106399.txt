YUSUF:«An other cup» 

(YA rec/Polydor) GENRE: 
POP 

Dette er Yusufs, eller Cat Stevens som de fleste kjenner ham som, første plate med nytt materiale siden 1978. 

Nobel-aktuelle Yusuf Islam har ikke mistet grepet på å lage gode, iørefallende popsanger, selv om «An other cup» ikke innholder sanger av samme klasse som klassikeren «Morning has broken». 

Stemmen holder bra, og Yusuf har skrevet alle bortsett fra én sang, «Don't let me be misunderstood» som blant andre Animals hadde stor suksess med på 1960-tallet. 

Den vakre popsangen «Maybe There's a world» er det nærmeste Yusuf kommer gammel storhet på dette nye albumet. 
Sangen er en liten perle som vokser og vokser. 
Yusuf skriver gode poplåter, ofte med et enkelt og nedstrippet komp. 
Lytt bare til den vakre «One day at a time», «Heaven»og «When butterflies leave». 
Dette er sanger som handler om å ta vare på medmennesker, naturen og dyrke det gode i verden. 

Anbefalte kjøp: 
«One day at a time», «Heaven», «Greenfields, golden sands» og «Maybe there's a world» 
