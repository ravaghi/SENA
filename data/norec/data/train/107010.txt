Bitchy bestemor
«RYKTET GÅR» 
Regi: 
Rob Reiner. 
Med: 
Jennifer Aniston, Kevin Costner, Shirley MacLaine, Mark Ruffalo. 
Am. komedie. 
11 år. 

For øvrig er de humoristiske høydepunktene i den romantiske komedien «Ryktet går» nokså fraværende. 
Regiveteran Rob Reiner tok over jobben i siste liten, og hele prosjektet bærer preg av mangel på entusiasme og energi. 

Utgangspunktet er et rykte om hvem som egentlig var den famøse Mrs. Robinson i romanen/filmen «Manndomsprøven». 
I denne filmen når ryktet en smånervøs og ekteskapsangstfylt Jennifer Aniston - som brått innser at denne femme fatale av en Mrs. Robinson faktisk er hennes egen bestemor. 
Og hva verre er, den unge mannen som ble forført, kan også være hennes egen far. 

Et slikt rykte kan være et muntert utgangspunkt for en komedie. 
Men her blir en særdeles masete familie, såkalt alvorlige tanker rundt ekteskap, et påtatt konstruert møte mellom Anniston og den store forføreren, rystet sammen til en mengde scener og episoder som mangler sting og poengtert humor. 
Anniston er grei nok, med sin evne til å være tørrvittig med bekymret mine, og Kevin Costner fungerer ok som sjarmerende og innsiktsfull forfører. 

Men den eneste som er verd å huske, er Shirley MacLaine som freser ut sarkasmer mellom drinkene og sigarettene. 
