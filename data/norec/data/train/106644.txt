Håndholdt kunsteksperiment
Spill og musikk har vært blandet med stor suksess før, men noen ganger blir det for eksentrisk for sitt eget beste. 

Forestill deg at en masse små plankton-liknende vesener bor i din DS. 
I ti forskjellige rom kan du leke med dem, resultatet er lyd og melodier. 
I beste fall fengende rytmer, men som regel tilfeldig samtidsmusikk. 

Dette er kjernen i «Electroplankton», et spill laget av den japanske multimediakunstneren Toshio Iwai. 

Jeg sier spill i ordets løseste forstand, for dette er et elektronisk leketøy uten annen mål og mening enn å leke med lyder og grafikk. 
Ingen poeng, ingen nivåer, og ingen «game over». 

Som et kunstnerisk eksperiment er dette en moderat suksess, men dessverre med for lite variasjon. 
Allikevel så er det hele merkelig fasinerende. 
I en liten stund. 
