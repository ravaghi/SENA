Joana Serrat:Mykt og slitesterkt 

En av fineste americana-stemmene kommer fra Catalonia. 

Joana Serrat: 
"Dripping Springs" (Loose) 

Som Mazzy Star som gjest på en tidlig Neil Young-demo, skrev musikkmagasinet "Mojo" etter Joana Serrats forrige album "Cross the verge". 
Vel, hva er da mer naturlig enn å alliere seg med Den nye Neil Young, Israel Nash? 

Spanske Serrat har forlatt sitt hjemlige Vic i provinsen Barcelona og satt kursen for Texas Hills. 
I nærheten av Austin, utenfor lille Dripping Springs, finner vi Nash. 
På Serrats fjerde album er han produsent og bruker medlemmer av sitt eget band og folk av samme kaliber. 

Serrat åpner med ørkenaktige "Western cold wind" og fortsetter med ballader og halvtempolåter. 
Det er ikke vanskelig å like stemmen hennes der hun lavmælt og intimt tar oss gjennom 11 kutt pur americana. 

Boots of Spanish leather, sang Dylan om; noe mykt og slitesterkt. 
Det går an å trekke en parallell til Serrat. 

Beste spor: 
"Western cold winds", "Unnamed", "Come closer", "Walk in sin". 
