Johndoe: «Pyromantikk»
Johndoe: «Pyromantikk» 

Hektisk på grensen til det rabiate. 

Johndoes energinivå er velkjent, men de fungerer absolutt best på plate når de blander enda mer luft inn i sine rabiate rytmer og de paranoide (og gode), slagord-pregede tekstene i vokalist Jonas Skybakmoens stakkatospyttende sangstil, slik at du som lytter kan trekke pusten. 
Det er dette som gjør «Pyromantikk» og «Hemmelig ekspedisjon» - med svale ekko til «Kickstart» - til klassiske Johndoe-låter. 
Men bak den til tider litt for hektiske intensiteten skorter det ikke på vilje til å lage energisk riffsterk pønk med pop-refrenger; åpningen «Du trigger en sensor» er veldig nær tidlig DumDum Boys, og «Elektrosjokk» er en studie i dynamikk. 
Den bør bli en live-favoritt - som Johndoe likevel alltid er. 
Men sin beste plate har de ennå ikke utgitt. 
