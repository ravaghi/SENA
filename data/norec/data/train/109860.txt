Askil Holm:«Ei ny tid» 

Han var bedre på engelsk, gitt. 

Holms forrige album var et syvmilssteg for ham, en habil countrrockplate med input fra Martin Hagfors. 
Den fikk ufortjent dårlig kritikk og ble en flopp, noe som har fått den forhenværende «nye gitarkameraten» til å ta en manøver han er glad i: 
Å vende kappen etter vinden. 
Og konsensus i Musikk-Norge 2012 er at alt skal være så mye bedre på norsk. 

Ergo har vi her hans første album på morsmålet, noe som i namsosguttens tilfelle betyr et forsøk på vaskekte trønderrock. 
Det fungerer på et Åge-refererende karsk-anthem som «Ingen fest uten skinnvest», men albumet er dominert av intimtyranniserende semiballader med ulidelig lyrikk («Tenk at nå så lite/Kan værra så stort») medforfattet av Jon Niklas Rønning, komiker på mer ufrivillig vis her. 

BESTE LÅT: 
«Starten på slutten» 
