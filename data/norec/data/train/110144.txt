B.o.B.:«Strange Clouds» 

En tåke av gjester. 

Debutplaten til Bobby Ray Simmons Jr. var en vaklende affære hvor rapperens åpenbare talent druknet i en konstruert pastisj. 
Med oppfølgeren blandes nok en gang altfor mye tidsånd, og litt for lite sjel. 

Noen av gjestene: 
Nicki Minaj, Lil Wayne, OneRepublic-vokalisten, Chris Brown, Lauriana Mae og selveste Morgan Freeman. 
Det er dessuten like mange produsenter som spor. 
Blir sølete når alle disse kokkene vil markere seg. 

Men dubsteppete køntri (!) funker overraskende greit med Taylor Swift i «Both Of Us», og B.o.B. kommer seg godt ut av mitraljøsekampen mot Nicki Minaj. 
Men de kvasifilosofiske refleksjonene over kjipe poprocktrommer er cirka like spennende som en godartet føflekk. 

BESTE LÅT: 
«Out Of My Mind» 
