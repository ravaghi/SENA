Veltilpassede bikkjer
Men hvordan i all verden fikk man hundene til å sitte stille? 

HANDLER OM: 
Andi og Bruce er søsken, 16 og 11 år gamle. 
De er foreldreløse. 
Og bor inntil videre hos noe hjerteløse rockere, som er så ille at de ikke engang tåler ei bikkje i sitt hus. 

Derfor blir det mye strev for Andi og Bruce å holde hunden Fredag hemmelig. 
Det blir faktisk så vanskelig, at de i alt sitt strev kommer over et nedlagt hotell, som ikke bare kan romme Fredag. 
Men også hele bydelens forsamling av løsbikkjer. 
Samt noen venner. 

DOM: 
Jo da, er ungene glad i hunder, er sikkert dette en helt ok film. 
Passe sjarmerende, passe sentimental, helt skjemamessig på alle vis når først amerikanerne skal lage film om dyr som blir alt for menneskelige. 

På den annen side: det blir litt frisk og oppfinnsom action etter hvert. 
Og man må jo imponeres: 
Hvordan få en slik gjeng bikkjer til å sitte stille samtidig så alle kan samles på ett bilde? 
