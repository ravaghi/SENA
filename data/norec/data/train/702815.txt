MTVerden
I den unødvendige og uoppnåelige folkeopplysningens navn kan jeg informere om at MTV-dramaet «Save the last dance 2» er på DVD, og at egentlig handler den bare om at Izabella Miko fra «Coyote Ugly» tar en «Fame». 

Isabella spiller jenta som vil bli ballett-danser samtidig som hun elsker hip-hop, og siden lærerinna Bisset er en slags Hitler i eks-trikot, hopper den hippe til den frie dansen. 
Filmen er enkel, og den funker. 
Unge jenter ser film i stedet for å ha sex, og når de begynner med sex, slutter de med film, og når de slutter med sex igjen, begynner de med film. 

Den skildrer også olebrummernes generasjonskløft. 
Mor sier: 
Ballett skal være vanskelig. 
Dama tenker: 
Jeg vil være svanen, men ikke dau for det. 
