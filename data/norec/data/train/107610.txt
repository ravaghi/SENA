Maria Kannegaard trio:«Quiet Joy» 

(Jazzland Recordings) 

Det skyller en pianotriobølge over Jazz-Norge for tiden, og Maria Kannegaards hører med blant de aller mest forfriskende. 

Trioen beveger seg i et helt annet landskap enn den nyromantiske retningen representert ved for eksempel Tord Gustavsens trio og svenske E.S.T. 
Dette ikke minst takket være Kannegaards muskuløse pianospill og presist tilhuggede komposisjoner i tradisjon etter frijazzens mer melodiske varianter. 

Bassist Ole Martin Vågan og trommeslager utfyller lydhørt i et samspill rikt på linjer. 

Låtene og fremførelsen virker både svært gjennomtenkte og sprudlende spontane på samme tid. 
Her er idérikdom og variasjon, fra den funky New Orleans-paradeåpningen «How Come?» til varme, melankolske «Little Grandma». 

Dette er en vital og fengslende musikkopplevelse av de sjeldne. 
