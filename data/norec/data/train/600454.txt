Gamlinger hos Google
Likte du "Wedding Crashers" , liker du garantert "The Internship". 
Samme oppskrift, og mange av de samme folkene, som den dynamiske duoen Owen Wilson og Vince Vaughn. 

Begge begynner å rynkes litt i kantene, og det er med stor selvironi de tar tak i nettopp dette. 
Riktignok ikke som seg selv, men som selgere utgått på dato som klarer å kapre en plass blant de unge hos Google. 

Anmeldelsen fortsetter under bildet 

Blant de beste hjernene i USA, skal de gjennom en serie prøvelser for å lande en fast jobb hos teknologifirmaet, og vi er vel aldri i tvil om at de klarer det. 

Vince Vaughn har selv skrevet manus , som til tider blir for langtrukkent og alvorlig, men det er nok komisk krydder innimellom til å få det godkjent. 

Det blir også litt for mange av Vaughns lange og innholdsløse monologer, men ellers en underholdende film om samtidens utfordringer i arbeidsmarkedet. 
