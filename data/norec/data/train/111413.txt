Jan Garbarek, The Hilliard Ensemble:«Officium Novum» 

(ECM / Grappa) 

Dans i katedralen. 

Jan Garbareks samarbeid med The Hilliard Ensemble har vært en oppskrift på suksess; krysningen av gregoriansk forankret vokalmusikk og frie, melodiske saksofonimprovisasjoner har truffet en nerve hos samtidens lyttere. 
På deres tredje utgivelse sammen flyter denne i utgangspunktet sære blandingen mer uanstrengt enn noen gang. 

Flere av komposisjonene er signert den armenske kirkemusikeren Komitas Vardapet. 
Ellers er det låter fra 300-tallet frem til idag, der særlig Garbareks «Allting finns» byr på nødvendige dissonanser. 
Det spares ikke på katedralsk vellyd og klanglig renhet, og det er en frisk spenst over Garbareks dansende saksofonlinjer. 

BESTE LÅT: 
«Alleluia. 
Nativitas» 

CARL PETTER OPSAHL 
