The Wallflowers:«Rebel, Sweetheart» 

(Interscope /Universal) 

Intet nytt fra veggblomstene, men hyggelig som alltid! 

Jakob Dylan (fremdeles sønn av Bob) har skapt et ganske forutsigbart sound med The Wallflowers, men i den klassiske, amerikanske melodiøse heartland-rocken i Tom Petty-tradisjonen er han fremdeles helt der oppe både som låtskriver og utøver. 
Denne gangen har produsent Brendan O'Brien faktisk gitt ham et rent E Street Band-lydbilde innledningsvis - faktisk mer enn O'Brien gjorde med Bruce Springsteen selv på «The Rising» - men utover på platen, blir lydbildet mer luftig og Jakob Dylans lett raspende stemme kommer til sin rett. 
Et jevnt og godt album uten de store spenningsmomentene, men med voksne rock-låter som det er vanskelig å mislike. 
