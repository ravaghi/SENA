Diverse artister:«Dubbel trubbel. 
Text & musik Olle Ado 

(EMI) 

Flott hyllest til en av Sveriges største visekunstnere. 

Det er ikke første gang EMI i Sverige gir ut hyllestplate til sine egne legendariske visekjemper. 
Cornelis Vreeswijk-prosjektet 
«Den flygande holländeren» anbefales fremdeles varmt, og denne Olle Adolphson-hyllesten burde også ha alle muligheter til å bli like folkekjær som hovedpersonen var helt til han døde for snart to år siden. 

Hyllesten er svært respektfullt gjort og poesien som ligger i både tekster og melodier av Adolphson blir flott ivaretatt, spesielt fra folk som Peter LeMarc (Nu har jag fått den jag vill ha), Freddie Wadling (Trubbel) og Eldkvarn med Rebecka Törnqvist (Resan hem). 
