Dødelig duo
The 
Dø har ikke noe med døden å gjøre, men er utledet av navnet på en note. 
Passende nok for en duo er det også uttalen av det franske ordet for to. 

Dan Levy utgjør den franske halvdelen, mens Olivia Merilahti er finsk. 
De markerte seg sterkt med debutsinglen "On my shoulders" i 2007. 
Året etter kom albumet "A mouthful", og i 2011 fulgte de opp med "Both ways open laws". 

Album nummer tre følger treårssyklusen. 
Musikken er synthtung, balansert mot Merilahti stemme — som i "Mess like this" nærmer seg Kate Bush. 
Samtidig blander de refrengsterk elektropop med mer eksperimentelle elementer. 
De blir litt slitsomme mot slutten, men kommer i det store og hele bra fra det. 

Beste spor: 
"Keep your lips sealed", "Trustful hands", "Anita no!", "Mess like this". 
