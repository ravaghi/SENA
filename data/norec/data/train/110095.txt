Saint Etienne:«Words And Music By ...» 

Svalt og fint for aldrende hipstere. 

Band som får folk til å starte egne band er hyggelig, men det er enda bedre med band som får folk til å bli musikkjournalister. 
Denne britiske trioen er et slikt, og når de nå slipper sitt første album på syv år er tematikken sentrert rundt forholdet til popmusikk, hvilken betydning den kan ha når man blir eldre, gift, får barn og det er 20 år siden man var det ypperste av hipphet. 
Det er godt å høre dem igjen, og alltid flott med selvbevisste plater som dette. 
Saint Etiennes finkjemmede europop er som alltid smukk og gjennomtenkt, muligens er det derfor den blir noe anonym til tider. 
Mer eufori hadde gjort seg; den slags er ikke forbudt selv om man har passert 45. 

BESTE LÅT: 
«Answer Song» 
