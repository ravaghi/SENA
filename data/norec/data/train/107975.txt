Green Day:«American Idiot» 

(Reprise/Warner) 

Beste siden «Dookie»? 

«American Idiot» er California-bandet Green Days første studioalbum siden «Warning» fra 2000. 
Platen åpner i velkjent punkpopstil med singlen «American Idiot». 
Og sånn fortsetter det. 
Dette er på ingen måte nyskapende, men så absolutt bra allikevel. 
I tillegg til de vanlige 3-minutterslåtene, slår Green Day til med et par sanger på over ni minutter. 
Funker det òg, gitt. 
Dessuten har bandet fått med seg en av rockens kuleste damer som vokalist på «Letterbomb», nemlig Kathleen Hanna fra Bikini Kill og Le Tigre. 
Dette er albumets absolutt mest fengende låt, rå og melodiøs på samme tid. 
Høydepunkter ellers er «Holiday» og «Wake Me Up When September Ends». 
Med låten «Are We The Waiting» får Green Day jaggu vist seg fra en mer tradisjonell rockeside også. 
