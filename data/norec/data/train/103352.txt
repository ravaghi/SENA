30 Odd Foot Of Grunts «Other Ways Of Speaking»
(Artemis Records/ Rykodisc) 

Russell Crowe burde muligens holde seg til det han kan best, nemlig å være skuespiller. 

Historien har vist at resultatet ikke alltid er like vellykket når skuespillere blir musikere. 
Og Russell Crowe er intet unntak. 
For selv om han har holdt det gående som rockemusiker siden åttitallet, er det som Hollywood-skuespiller han har gjort det skarpest. 
Men nå er han altså her igjen med bandet sitt, 30 Odd Foot of Grunts, og deres tredje album, «Other Ways Of Speaking». 
30 Odd Foot Of Grunts bedriver sidrumpa countryrock som man ikke orker å høre lenge på. 
Dessuten er ikke Russell bare kjedelig, han er frekk og. 
I låta «Mission Beat» har han jo knabbet hooklinen til Becks «Loser»! 
Men et ellers dørgende kjedelig album løftes litt av låta «Never Be Alone Again», hvor Russell Crowe og Pretenders-vokalist Chrissie Hynde synger duett. 

MARIT AABY VEBENSTAD 
