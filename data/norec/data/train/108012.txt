Lisa Ekdahl:«Olyckssyster» 

(RCA/BMG) 

For første gang på åtte år er Lisa Ekdahl ute med et nytt svenskspråklig album med eget, nytt stoff. 

Lars Winnerbäck har produsert Lisa Ekdahls nye plate og han er også med bl.a. i den vakre duetten «Dom band som binder mig». 
På dette lavmæte albumet viser Ekdahl sin fascinasjon for Bob Dylan, og det er noe dylansk over mange spor, blant annet i åpningen «Om jag snubblat äfter vägen». 

Lisa Ekdahl har en umiddelbarhet i sangene og har gode historier hun vil fortelle. 
Om «Olyckssyster» ikke har den umiddelbare slageren som «Vem vet», er dette et solid album der hun er mer roots-inspirert enn før. 
Best på et gjennomført bra, nedstrippet album er «Jag tar vara på vattnet då åskan går», «Hon fortjänar hela himlen» og «Främmande fågel» i duett med Eva Dahlgren. 
