Wholy Martin:«Vampire Songs» 

(Nervous Wrecords / Tuba) 

Rock noir som skriker etter forløsning. 

Etter tre godt mottatte EP'er har Wholy Martin endelig gjort ferdig sin første full-lengder. 
Kort fortalt må vi dessverre slå fast at den knugende og mørke tonen fra EP'ene blir i drøyeste laget gjennom en hel CD. Helge Martin Framnes har en stemme som er som skapt til det dramatiske og atmosfæriske landskapet hvor Nick Cave er konge og Tom Waits sjefarkitekt, men til tross for oppfinnsom instrumentering makter ikke de gode låtene å trenge igjennom monotonien i Framnes' stemme eller i de dystre lydbildene. 
Det glitrer enkeltvis, spesielt i «Eleanor Rigby»-tangoen «This Night», men foreløpig glitrer det altså kun i en EPs varighet ... 
