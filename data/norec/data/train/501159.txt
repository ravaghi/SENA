Trykk på repeat
Vanskelig, vakker og velprodusert 

Det er som en stor maskin som starter, underlig og hostende først, deretter farende av gårde i en rytme naturen aldri har sett maken til. 
Der man først mistenker Mew for å prøve å være vanskelige, viser det seg at det bare er lytteren som må justere ørene til noe fullstendig originalt og visjonært. 

Albumet med det lange navnet kan virke som et konseptalbum, selv om det kan være vanskelig å få grep om konseptet. 
En kreativitet på tomgang er et tilbakevendende tema (i tematikken, ikke i selve utfø­relsen), det samme er fremmedgjorthet. 

Albumet er så velprodusert at man hopper i stolen under spesielt brå skift i stemningen, mens lyden spenner fra det tommelfingerstore til det velkjente store og episke. 
Den danske trioen har laget et album som er mildt urovekkende i alt fra tekster og musikalske stemninger til valget av fonter i coveret. 

WALTER N. WEHUS 

Er du enig med vår anmelder? 
Si din mening i kommentarfeltet. 
