Michel Portal:«Birdwatcher» 

EmArcy/Universal Records 

Helstøpt fra fransk jazzhøvding 

Franskmannen Michel Portal har en imponerende cv, som komponist og utøver. 
Han har siden 60-tallet vært en av Europas ledende jazzmusikere, samtidig som han har markert seg som en sentral samtidskomponist. 
Det har ikke forhindret ham fra å spille med populære danseband som Perez Prados orkester. 
Nå er han ute med sin første innspilling siden «Minneapolis» (2000), og musikerne er delvis de samme. 
Det vil si Tony Hymas, Jef Lee Johnson og Sonny Thompson, i tillegg til Tony Malaby og Airto Moreira. 
Her konsentrerer Portal seg om bassklarinetten, og skaper mangefasettert musikk i et unikt grenseland mellom funk, jazz, folkemusikk, fri improv og samtidsmusikk. 
Malaby og Portal følger hverandre samstemt i svevet. 
