Medium sterk
Trap-tunge "El Diablo" treffer målskiven. 

Etter å jobbet jevnt og trutt og levert godsaker - du har noe kult å se frem til om du ikke har hørt rapperens grove leveranse på “Zlatan”-remiksen (et eksempel av flere), for å si det sånn - begynner Benyoub å få velfortjent oppmerksomhet. 
Det er først nå Groruddalen-rapperen bobler over overflaten og når flere enn hiphophodene. 

“Youm Wara Youm” og coveren av “Unforgettable” (se og hør nederst i saken), sommerens store internasjonale hit (velfortjent sådan), forteller oss at mannen har pop-genet inne. 
Samtidig kan Benyoub gå hardt som med den ferske singelen “El Diablo” og førstnevnte spor. 
Han har en evne til å variere og overraske, med andre ord. 

❤️ Elsker ❤️ 

Puh. 
Energiske “El Diablo” er en hektisk låt som beveger seg rundt, nei, er midt i trap-landskapet. 
Den er skarp med en melding om at alt som skinner ikke nødvendigvis er bra for deg. 
Benyoub er allsidig og har null problemer med å rappe og synge om hverandre med hell. 

? 
Elsker ikke ? 

Låten treffer målskiven - en helt ålreit trap-sak, som kommer til å passe bra til råneturer og lignende, med en god melding i bunn - men det er ikke noe man river seg i håret for. 

P3 Live: 
Jonas Benyoub "Unforgettable" (French Montana-cover): 
