Når så du sist en film bli slaktet på tv?
Ny vår for filmformidling med «Filmbonanza». 

|||TV: 
For tiden blåser det godt i NRK, som aldri har tatt kultur like alvorlig som været. 

Men etter at animerte glassbiter fra bilkrasjen i en neo-Leone-Tarantino-inspirert vignett har lagt seg, står programlederdebutant Vegard Larsen barskblid, fångad av en Oslo-vind ved Filmens hus i Dronningens gate. 

Norsk fjernsynsfilmformidling har fått en ny høst. 
La oss håpe den også får en ny vår. 

Film og fjernsynsfiksjon NRKs formidling av det ekspanderende filmfeltet har vært skammelig de seneste årene. 

Hvem husker for eksempel sist gang en norsk film ble slaktet på tv? 

«Filmbonanza», som lover både anmeldelser, favoritter, reportasjer og anbefalinger, vil forhåpentlig rette på dette. 

Første program femdeles med en reportasje om Nokas-filmen, tre filmleger presentert av skuespiller Anders Danielsen Lie («Reprise»), intervju med Anne Holt om kinoaktuelle «The Kids Are All Right», Anton Corbijn om «The American», og et seerpanel som anmelder Martin Scorseses nye HBO-serie «Boardwalk Empire». 

Perler og junkets Nokas-reportasjen gir god innsikt gjennom intervjuer med regissør Erik Skjoldbjærg i Stavanger, klipp fra filmen og intervju med en politimann, hvis tvillingbror spiller ham i filmen. 

Danielsen Lie gir stødige sofaanalyser av rollene til Tom Cruise i «Eyes Wide Shut», Mads Mikkelsen i «Wilbur Wants to Kill Himself» og Baard Owe i «Riget». 

Valget av mediedrevne rikskrimkaster Holt som første intervjuobjekt for debutant Larsen er trygt, men godt. 

Fra de møtes på gata til de kommer ut av kinosalen og setter seg i diskusjonssofaen opprettholder innslaget et godt driv. 

Holt går rett på kritikken, og yter en god film motstand gjennom både profesjonelle og personlige vurderinger. 

Trist er det derfor at Corbijn-intervjuet er nok et sørgelig eksempel på at internasjonal filmjournalistikk er prisgitt junkets og trad lanseringsjournalistikk. 

Godt er det da at seeranmeldelsen av «Boardwalk Empire», der et knippe netthoder vurderer første episode, tar flere samtidsfenomener på pulsen. 

For hvis bare én utvikling innen film og fjernsyn skal framheves som nyskapende det siste tiåret, er en klar kandidat fremveksten av fjernsynsfiksjon, episodenedlasting og sesongboksen, med tilhørende maratonvisninger. 

Å, lykken av å være midt i en sesong! 

Kulturstripa — veien videre Mens gårsdagens «Bokprogrammet» viste vanskene med å lage temaprogram, utgjør film- og fjernsynsobjektene her tilstrekkelige fellesnevnere i seg selv. 

For viktigst er objektkunnskap. 

Norsk fjernsyn mangler etter mitt syn flere «dårlige» programledere, som Knut Nesbøs traurige ekspertise i «Bakrommet» og Thomas Seltzers kløning med populærukulturen i «Trygdekontoret» — programledere som har mer peil på hva de sier enn hvordan de sier det. 

Slike er ikke tørrblåste høyballer, men våkne revolvere på stripa. 
