Chris Cornell, «Songbook»
Chris Cornell, «Songbook» 

(Universal) Nachspielakustikk for fansen. 

Chris Cornell er rockens svar på Thorbjørn Jagland. 
Etter å ha frontet tre relativt viktige band, og til og med en Bond-film, har han like fullt til gode å gjøre noe varig for ettertiden. 
Når 47-åringen mellom testing av Soundgarden 2 lanserer uplugget sololiveplate, funker den like fullt - fordi den regnrustne Seattle-stemmen sømløst fusjonerer karrierens storhet. 

Dette til tross for uinspirerte coverlåtvalg («Imagine»), ensporet instrumentering (alenegitar) og at det ikke er ett konsertopptak, men ulike livekutt med Northugkjappe utfadinger. 
Men, i motsetning til en annen og mer fallert grungepioner, bruker heldigvis ikke Cornell ukulele. 

BESTE LÅT: 
«Call Me A Dog» TOR MARTIN BØE 
