Filtforvirring
Å se «Mummitrollet - Kometen kommer» er som å se en flanellograf-framstilling på søndagsskolen. 
En litt dristig en sådan. 
Mummitrollet og vennene hans må trosse både fossefall, fjellstup og verdens undergang. 
I god søndagsskolestil inkluderes også en gresshoppesverm. 

Det er noe nostalgisk og koselig over denne animasjonsstilen, hvor figurene er av filt og vi ser støvkornene på platen de ligger på. 
Bakgrunnene er uten dybde, men universet er gjenkjennelig Janssonsk. 

Dette vil helt sikkert fungere for de aller yngste og andre med korttidshukommelse, men ellers er det en springende historie med mye repetisjon - også av en snusfornuftig snusmumrikmoral om å ikke bli for knyttet til eiendeler. 
Boka er fortsatt best. 

INGVILL DYBFEST DAHL 
