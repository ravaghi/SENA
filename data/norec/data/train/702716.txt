Romvesener i cowboyland
Veldig underholdende. 
Passelig påfunnssmart. 
Daniel Craig er en skikkelig cowboy, og Harrison Ford er gretnere enn da han var nyjhetsanker. 
Olivia Wilde ville ikke fått lov til å gå skiløp for Norge. 
Men hun prøver ikke heller. 

"Cowboys & aliens": 
Amerikansk science fictionwestern. 
2011. 
1 time, 59 minutter. 
11 år. 
Regi: 
Jon Favreau. 
Med: 
Daniel Craig, Harrison Ford, Olivia Wilde,Sam Rockwell, Keith Carradine, Paul Dano. 

Det starter så bra: 
Daniel Craig bråvåkner midt ute påprærien med hål i magen og Omnitrix på håndleddet. 
Han er mandigere enn råfuruved, men husker ikke hvem han er. 
Da fredsforstyrrere med utkantskitnegubbefjes vil rane ham, tar Daniel en kvikkvoldelig Bourne og beviser at han ihvertfall ikke har tilbrakt fortida som statssekretær for Jonas Gahr Støre. 

Så til westernbyen som er på størrelse med Bergesens eiendomi Ramsvik og blir plaga av den veike rikmannssønnen Paul Dano i stilig rolle. 
Ibyen driver Sam Rockwell bar med en slags tynnfingra kelner-nervøsitet, oglangs treverket står Olivia Wilde som inderlig bevæpna anakroni-hippie medbomullskjole og sjuåringskropp. 
Harrison Ford spiller den rike kynikeren, enMuppet-gretten borgerkrigs-jamrer med trolldeigtryne. 
Det er et nydeligpersongalleri. 
Skuespillerne er en nytelse. 

Så truer ildskjæret i horisonten, og deretter kommerromvesnene i romfartøyene sine og hekter med seg flygeudyktige westernfolk forå drive eksperimenter på dem i en diger jernfallos langt ute i den relativeødemark. 
En posse drar av gårde. 
Det blir litt skjelvent og ganskeunderholdende. 
Ingen ting er som målbevisst hestetramp over tørr fastlandsjord,og det blir ikke dårligere av at futuristiske småfly svimer over kjentelandskaper som endorfin-dopa libeller. 
Og noe du aldri trodde du skulle få se:Cowboy i vadmelsbukser hopper oppå et romskip rett fra hesteryggen. 

— Vi fløy. 
Jeg vil aldri gjøre det igjen. 

Jon Favreau har regissert med kul humor og velgjørendealvor. 
Vold i grenselandet for de mellom sju år og halv elleve. 
