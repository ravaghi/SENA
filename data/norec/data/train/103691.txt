Bøygard:«Belly Dreams» 

(Bergen records) 

De to søstrene Anita og Tove Bøygard fra Ål i Hallingdal debuterer med «Belly Dreams». 

Søstrene Bøygard har skrevet all tekst og musikk selv, og beveger seg musikalsk innen rootsmusikken, litt folkrock, enkelte ganger akustisk, andre ganger elektrisk. 
De serverer et knippe med gode melodiske melodier. 
På platen medvirker også Aslag Haugen fra Hellbillies på duetten «Welcome Now», mens Martin Hagfors fra Home Groan har produsert. 

Bøygard har ikke helt klart å skape sin egen stil eller lydbilde på debuten, men det er en meget lovende førsteplate. 
Best er låten, «Welcome Home» og ikke minst «Surround me». 
