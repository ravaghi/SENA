Trim for yngre
Nintendo DS-spillet «Pokémon Dash» byr på Pikachu i full fres. 

Den første Pokémon tittelen som dukker opp til Nintendo DS er «Pokémon Dash». 
Et spill i høyt tempo hvor man virkelig får trimmet fingrene. 

«Pokémon Dash» er et racingspill hvor du skal styre Pikachu,(det gule elektriske ekornet som piper «Pika Pika» hele tiden) fra en Poké Ball til den neste. 

Det hele kan fortone seg som et orienteringsløp. 
Et løp går gjennom baner med forskjellig terreng. 
Terrenget har mye å si, for Pikachu løper selvfølgelig raskest på veien og mer sakte gjennom skog eller sand. 

Vann er en naturlig hindring det ikke går å krysse på vanlig måte. 
Her kan Pikachu finne ballonger og stige høyt opp i luften for å få en oversikt over banen, for så å finne hvor neste Poké Ball er. 
Når Poké Ballen er funnet kan Pikachu stupe ned mot posten kun iført to ballonger på ryggen. 
Er landingsplassen er myk nok kan man smelle ballongene for et svalestup av dimensjoner. 

Pokemon Dash» har en ny måte å styre på. 
Man stryker hurtig over touch skjermen, dette får Pikachu til å sprinte av gårde. 
Jo fortere man stryker, jo fortere løper Pikachu. 

«Pokémon Dash» er et morsomt lite spill med en frisk, ny måte å styre på. 
På tross av at det er et relativt simpel spill kan det bli hett om ørene i noen av løpene, spesielt dersom du spiller mot noen andre. 

Dessverre så mangler det ekstra opplåsbare Pokémon og andre finurligheter som kunne ha holdt interessen lengre. 
Det blir derfor litt for tynt til å holde interessen i lengden. 
Kanskje noe for innbitte Pokémon-fans, men for andre er jeg redd det blir kjedlig i lengden. 

PS! 
Du kan koble opp Pokémon-spillene «Ruby», Sapphire», «FireRed», «LeafGreen», og «Emerald» til GBA for å låse opp nye baner. 
