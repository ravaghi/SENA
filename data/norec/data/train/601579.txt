Mange tøffe øvelser
Dette amerikanske bandet får det til å funke med en lapskaus av uttrykk og låter. 
De mikser sjangere som om det skulle være den enkleste sak i denne verden. 

Her er enkel og radiovennlig pop med vokalgjest Adam Levine på hitlåten "Stereo Hearts" og fengende og frisk hiphoprock på "Mysterial Girls". 
Gymclass Heroes mister ikke grepet før mot slutten av albumet da låtene blir for tynne og uinteressante. 

Før det får vi altså en hybrid uten like med en serie sterke overganger og punchlines. 
Det er kommersielt og umiddelbart, og noen vil nok si at hele pakken på dette albumet er kalkulert og konstruert for å nå de store massene. 
Men det låter til tider friskt og fett. 
Fest og moro, og litt alvor. 
