Kor 90 med solister:«The River» 

(Master Music) 

«The River» er en et nytt gospelverk av Martin Alfsen spesialskrevet for Kor 90 fra Vest-Oppland. 

På albumet har koret med seg blant andre solistene Inger Lise Rypdal, Knut Anders Sørum og Ingund Nygård Ødegård. 

Koret har gode stemmer og synger med mer innlevelse, trøkk og variasjon enn slik jeg har hørt dem før. 
Musikalsk har «The River» klare soul, blues og gospel elementer. 

De tolv sangene på albumet står godt på egne ben og kan spilles hver for seg. 
Det er fornuftig av koret å invitere med seg gjestesolister. 
De er med på å heve det musikalske på «The River». 
Det gjelder spesielt Inger Lise Rypdal i «Living water» og Knut Anders Sørum i «Take me down». 

ANBEFALTE KJØP: 
«Take me down«, «Trouble ahead» og «Living water». 
