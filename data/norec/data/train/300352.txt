Fengende riff ala Rybak
Tullelåt god nok for MGP. 

ANMELDELSE 
Dette er en MGP-parodilåt som er godt tenkt, for her har man brukt alle ingrediensene som teoretisk sett burde gitt Norge seier om kunst var matematikk. 

Lordi-flørt «Brave Men of the North» leveres med urnorsk Lordisk-metallflørting, dramatisk gothvokal på både han og henne lik sølvvinner Tyrkia i 2010 (flott for å vinne øst-Europas følsomme hjerter), et fengende feleriff ala Rybak og selvfølgelig det nødvendige etniske fingeravtrykket i form av tekst, tittel og bandnavn. 

For dramatisk 
Og resultatet? 
Vel, låten fungerer først og fremst som et strålende eksempel på at dersom man gjør slik mange av oss anmeldere ofte ønsker, nemlig å følge den fordømte oppskrifta for å vinne, så går det ikke nødvendigvis så bra likevel. 

Låten er altfor dramatisk, tullete og preges av bråket som jo oppstår når alle kraner med hensikt skrus på fullt - og med unntak av åpningsriffet som varer i 16 sekund, er det ingenting her du ønsker å høre flere ganger. 
På høyde med det verste i utlandet, og det er jo litt fint da. 
Det skal jo ikke være så lett. 

• 
Les intervju med Magne Hovden: 
- Bra nok for Grand Prix. 
