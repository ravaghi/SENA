Kjærlighet gjør blind
Catchy r&b fra de unge, lovende innen norsk hiphop. 

Gatekunst er et årlig arrangert ungdomsprosjekt med mål om å gi unge talenter en reell læringsarena der de får oppleve hvordan det er å være artist i den virkelige verden. 
Hiphop-kollektivet bak prosjektet kan vel i høyeste grad kunne sies å ha nådd dette målet med tidligere bidrag fra artister som Cezinando, Envy, Dreamon, Kaveh, Jaa9 og OnklP. 

Det var i den anledningen Temur, Izabell og Turab fant sammen for å formidle et og annet om kjærlighet. 
Izabell fremstår muligens ved første øyekast som den mest etablerte artisten i trioen med en rekke singler siden 2014, men hennes to 19-årige samarbeidspartnere har begge suksess i bagasjen. 
Temur som den ene halvdelen bak superhiten "Fy faen" med Hkeem og Turab som har skrevet låter siden han var ni år og slapp "Shawty" og "Ride Home" tidligere i år. 

❤️ Elsker ❤️ 

Låta føyer seg inn i urban-landskapet - en blanding av r&b og pop der det synges mer enn det rappes. 
Andre elementer inkluderer et hint av auto-tune, lekende beats og bruk av mye ekko og koring. 
Refrenget er fengende og spesielt linja "honey gjør meg blind, jeg ser ingenting" setter seg i hjernebarken. 

Izabells korte bidrag (to tredjedeler ut i låta) hever låta betydelig, både fordi det bidrar til variasjon, men også fordi det å høre kvinnelige rappere fremdeles oppleves som et friskt pust innen en svært mannsdominert sjanger. 
Det oppleves dessuten som en forbedring at hun her har valgt å gå tilbake til å rappe med attitude framfor den uengasjerende syngingen man hørte på "1000 tusenlapper" og "Iza Bonita". 

? 
Elsker ikke ? 

Sounden er langt fra original eller nyskapende og kunne vært henta rett ut ifra Unge Ferraris univers. 
Likevel er det en fengende sak fra unge spirer som tross alt har en haug med tid til å vokse musikalsk. 

Se Ukas oppslagsverk med Izabell hos P3Christine: 
