Scorpions: «Unbreakable»
(BMG) 

Man vet iallfall hva man får med Scorpions. 

Tyskerne viser antydninger til bitt innledningsvis på låter som «New Generation» og «Blood To Hot», hvor de har rappet et urgammelt boogie-riff fra AC/DC, men altfor fort faller intensiteten, og Scorpions er tilbake der de alltid har vært - i åttitallet. 

Dette tiåret er ikke lenger like spennende med mindre du kan tilføre det enten humor eller ny friskhet. 

Det makter ikke Scorpions i sin velbrukte sangkvern av hylende stadionriff og smektende ballader (ingen plystring, heldigvis!). 

Et reaksjonært lavmål nås på avsluttende «Remember The Good Times», der min tidligere Hooters-helt Eric Bazilian har bidratt på låtskriversiden. 
Fy skam... 
