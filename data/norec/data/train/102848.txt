Anita Hegerland:«Starfish» 

Kitsch. 
I ordets fundamentale forstand. 

(Starfish / Bare Bra Musikk) 

Omslaget svir i øynene. 
Hegerlands sci-fi / new age-essay i utbretten sprer urovekkende Gry Jannicke Jarlum-vibrasjoner. 
Åpningslåten er en stabel pinlige klisjeer på håpløs engelsk. 
Duften av kalkun svir i nesen. 

Fra låt nummer to stabiliserer «Starfish» seg på et så vidt akseptabelt nivå. 
Pompøs sytti- og åttitallspop, tidvis ikke så langt unna det Hegerlands eksmann, Mike Oldfield, pleide å holde på med. 

Produsent Ronni Le Tekrø besørger at det musikalske holder en viss standard. 
Hegerland synger utvilsomt fra hjertet. 

La oss kalle tekstene «private» snarere enn semre, og albumet «aparte» snarere enn en katastrofe. 

BESTE LÅT: 
«Closer» 

MORTEN STÅLE NILSEN 
