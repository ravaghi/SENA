G-Unit:«Beg For Mercy» 

(Interscope/Universal) 

En blekere kopi av 50 Cents «Get Rich Or Die Tryin{lsquo}». 

50 Cent og hans håndlangere i G-Unit som ennå er på frifot, har hatt et travelt år. 
Kanskje for travelt, for «Beg For Mercy» er blitt et album som ikke akkurat overstrømmes av originale ideer. 
Utover 50 Cent snakker vi her heller ikke om rappere (Lloyd Banks og Young Buck) med ekstraordinære ferdigheter. 
Tilsett et altfor stort knippe låter skodd over samme lest, og du har et album som til tider faktisk er ganske kjedelig og tomt for gode ideer. 
Best er G-Unit når de baserer låtene på kjente soul-samples fra blant andre Marvin Gaye, Syreeta og Martha Bass. 
Utover dette har G-Unit foreløpig begrenset interesse, selv om de på «Beg For Mercy» i kjent tough guy-stil profilerer seg som hip hop'ens største gangstere ever, komplett med 50 Cent som selve gudfaren. 
Hør «Eye For Eye» og dere forstår hva jeg mener... 
