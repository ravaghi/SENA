Tony and The Swing Blues:Fotfeste i 60-tallet 

De lever i fortiden, men hvem har sagt at det ikke er et bra sted å være? 

Tony and The Swing Blues: 
"Just about now" 

Skoleguttene fra Ullandhaug som debuterte i 1959 og ble nasjonale popstjerner, er redusert til Tore Haugland. 
Men andre fylte plassene gjennom årene, slik at Tony and The Swing Blues kaller det et 50-årsjubileum når de nå kommer med en ny plate. 

1967 var nemlig året da Sverre Kvam og "Alf "Calle" Carlsen sluttet seg til bandet. 
De to andre er Odd Egil "Tony" Støldal og Dag Øverland. 
Det handler om love og love igjen når de denne gang velger å skrive sangene selv, med Tony Burton som innleid hjelp til tekstene. 

De åpner på gammelt Beatles-vis med "Isn't it easy", en sang de godt kunnet sunget på Atlantic Hall i storhetstiden. 
"Game over" har også det lille ekstra. 

Med sin blanding av Louisiana og California er "Down in Atchafalaya" er blant platens friskeste, mens "Naturally" er en sang å bli glad av: 
Just like the Greeks and mytholgy, just like Tchaikovsky and a symphony, we fit together naturally. 

Er du derimot ute etter sanger å subbe rundt på parketten med, er "I'm gonna make you love me" et bra valg. 

Beste spor: 
"Isn't it easy", "Down in Atchafalaya", "Naturally", "Game over". 
