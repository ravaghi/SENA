Ulidelig tema - ulidelig film
Regi: 
Samra Makhmalbaf. 
Med Agheleh Rezaie, Abdolgani Yosefrazi, Razi Mohebi, Marzieh Amiri. 
Iran/Frankrike. 
Drama. 

Det er nesten så man skjemmes litt over ikke å like denne filmen. 

Emnet er nemlig tragisk og aktuelt nok: 
Kvinners kår etter at det monstrøst fundamentalistiske Taliban i noen år forsøkte å lage ikke-kår av enhver afghansk kvinnes liv. 

Dette skal være den første spillefilmen laget i Afghanistan etter Talibans fall. 

Nåvel; temaet er godt egnet for alle engasjerte. 
Samt antropologer, religionshistorikere og -kritikere. 

Men som kinofilm? 
Nokså ulidelig, dessverre. 
