Du kan regne med Oslo Ess
Den norskspråklige rocken lever i beste velgående. 

ALBUM: 
Da er det bare å slå fast at Norge har fått et norskspråklig rockeband å regne med. 

Debuten «Uleste Bøker og Utgåtte Sko» var en sjarmetappe fylt av stadionstore refreng, tekster om frihet på siden av det etablerte. 

Mer raffinert 

Slik fortsetter de på etappe to. 

Åpningslåten «Kakerlakkene» er et lite punk-anthem som går rett i strupen på en, singelen «Bislett Stadion» viser at de fremdeles skriver slagere med stor vind-i-håret-faktor. 

Gjesteopptreden 

OnklP gjester i den slentrende reggaeflørten «Fritt Fram», mens «Caroline» er en livsbejaende kjærlighetserklæring med heftig orgelbrus og høy Springsteen-faktor. 

Da vet du hva du har å gjøre om du vil forlenge sommeren. 
