Winston Yellen tar en Bon Iver
Justin Vernons ensomme hytteliv resulterte i albumsuksessen "For Emma, forever ago" under navnet Bon Iver. 
Siden har flere forsøkt samme oppskrift. 
Ferskeste fjes ut Winston Yellen, som debuterer som Night Beds. 
23-åringen fra Colorado Springs leide et gammelt hus i utkanten av Nashville i 11 måneder, en bolig som en gang tilhørte Johnny Cash og June Carter. 
Der hang det tydeligvis mange gode melodier igjen i veggene. 
Dette er en samling svevende americana-sanger om ensomhet og kjærlighetssorg, der strykere og steelgitar understreker stemningen. 

Yellen har en stemme som minner om Vernons, mens angstridde "Borrowed time" åpner i Roy Orbison-land og går over i country. 
Smertelig vakkert, det hele. 

Beste spor: 
"Ramona", "Even if we try", "Borrowed time". 
