Gary Burton & Chick Corea - «Crystal Silence.The ECM Recordings 1972-79» 

Krystallklar vellyd. 

Gary Burtons og Chick Coreas «Crystal Silence» er en av kjerneutgivelsene i ECMs 40-årige historie. 
Den krystallklare lyden, roen, utsøkt improvisasjon med impulser fra europeisk tradisjon, sterk melodiøsitet, alt som kjennetegner «typisk ECM-musikk», ligger i denne utgivelsen fra 1972. 

Det var en spesiell besetning, vibrafon og piano, i en tid duoutgivelser fortsatt var sjeldne. 
Men det ble en suksess, med tre utgivelser på ECM som her er samlet i en boks. 

Musikken holder seg fortsatt. 
De fire platesidene gjennom suges lyttere inn i et betagende melodisk univers, med rytmiske kontraster, mesterlige spenningskurver og ren vellyd. 
Burton har en egen evne til å få vibrafonen til å synge, og det er en intuitiv lekenhet isamspillet der vibrafon og klaverlinjer løper sammen. 
Balsam for ørene, som samtidig yter motstand. 

ANBEFALTE KJØP: 
«Crystal Silence», «Señor Mouse», «Falling Grace», «La Fiesta», «What Game Shall We Play Today» 

CARL PETTER OPSAHL 
