Zoolander
En 90 minutter lang intern modellspøk 

Zoolander er en 90 minutter lang intern modellspøk. 
Det blir ikke så morsomt når vi ikke aner hva som egentlig er morsomt. 

Alle vet at modeller er dumme i hodet sitt. 
Det er ikke heeelt sant, men det er liksom lov å anta det inntil det motsatte er bevist. 

Komiker Ben Stiller fant opp den mindre intelligente modellfiguren Derek Zoolander til en sketsj for VH-1s Fashion Awards i 1996, og ga moteverden en god latter. 

Spørsmålet er om vi andre synes han er så innmari morsom. 
Nei, ikke nok til en hel film! 

Blir hjernevasket 

Zoolander er så til de grader idiot at motekongen Mugatu hjernevasker ham til å drepe Malaysias statsminister under et USA-besøk fordi han bekjemper barnearbeid som moteindustrien er avhengig av. 

Motejournalisten Mathilda fra Time Magazine aner ugler i mosen og forsøker å stoppe redde Zoolander før han blir en morder. 

Ben Stiller er ganske morsom som Zoolander i cirka 20 minutter, men så har ikke filmen mer nytt å by på. 

Han har en fiende i up-and-coming-modellen Hansel, spilt av Owen Wilson, og det er i de rivaliserende øyeblikkene at filmen er morsomst. 

Men scenene som parodierer modellfakter, modellgange og modellbransjen generelt generer lett humring i stedet for gapskratt. 

Ikke morsomt med bulimi 

Will Ferrell skal få litt skryt for en morsom versjon av superhyperdupermoteskaperen Mugatu. 

Ellers er Owen Wilson på syltynn is, mens Christine Taylor dummer seg ut når hun snakker om bulimi. 
Hun ser ut som hun virkelig vet hva hun snakker om og da er det ikke morsomt. 

Zoolander gjør sikkert suksess blant alle som driver med mote og vet hvem alle motefolka i filmen er. 

Det er nemlig en trillion menn og damer som spiller seg selv, men det er ikke morsomt for oss som ikke aner hvem de er. 

Dermed blir filmen en 87 minutter lang intern spøk. 
Det er litt lite igjen for 70 spenn i billettluka. 
