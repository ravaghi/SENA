Forza Motorsport 4
Bilspill for både Petter Solberg og bestemor. 

Kampen mellom Xbox 360 og Playstation 3 tilspisser seg stadig. 
Både Sony og Microsoft legger stadig mer prestisje og penger inn i eksklusive titler sine produkter. 

Alt for å lokke et stadig større spillpublikum til nettopp sin konsollplattform. 

Spørsmålet er om Forza Motorsport 4 er et spill som kan møte den knallsterke konkurransen fra Playstation 3-eksklusive spill som Gran Turismo- og Motorstorm-serien. 

Feel & flow 

Hva er egentlig kjørefølelse, feeling eller hva man vil kalle det. 
Hva er det som skaper et godt driv eller en god følelse når du spiller bilspill? 
Fasiten er ekstremt subjektiv, og i denne sammenhengen lar jeg min smak skinne tvers igjennom. 

Jeg vil gjerne høre flere reaksjoner på hvordan kjøringen i Forza Motorsport 4 er, sleng inn din mening i kommentarfeltet. 

Helt fra starten er det tydelig at Microsoft ønsker å la alle typer spillere kunne ta seg en runde på asfalten. 
Enten det er minstemann på fem eller gamlefar på 70 år. 
Er du en litt mer erfaren spillsjåfør må du selv skru av en rekke hjelpefunksjoner, som er aktivert for alle nye spillere. 

Etter å ha skrudd av hjelpestyring, bremseassistanse og alt som tok oppmerksomheten vekk fra kjørefølelsen, tok det meg et par runder før jeg fikk inn et naturlig forhold til gass, brems og håndbrekk. 
Etter hvert løp får du erfaringspoeng, som går til å øke erfaringsnivået til både sjåføren (deg) og bilene. 
Ved siden av vanlig salg og kjøp av biler, får du nye biler å leke deg med hver gang sjåføren din går opp ett nivå. 

Etterhvert som nye biler kom til, slo deg meg likevel at jeg ikke følte en like tydelig og distinkt forskjell mellom de forskjellige bilene som jeg skulle ønsket. 
Selv etter å ha gjort grunnleggende oppgraderinger i versktedet. 

Gran Turismo 5 er foreløpig uslåelig når det gjelder kjørefølelse. 
Forza Motorsport 4 er fortsatt veldig bra, men klarer i mitt hodet ikke å pare hovedkonkurrenten. 

Gammel teknologi, nye spill 

Dagens konsoller begynner å dra på årene, og det er tydlig at dagens konsoller har nådd, eller nærmer seg kraftig, toppnivået på hva de kan yte. 

I Forza Motorsport 4 ser bilene flotte ut, refleksjonene i panseret på den kritthvite BMW 2002 Turbo '73-bilen imponerer meg. 
Det er først når en ser på detaljene at forskjellene mellom en (relativt) ny PC og dagens konsoller gjør seg gjeldende. 

Kantutjevningen er grovkornet, og omgivelsene virker nærmest øde. 

I likhet med Gran Turismo 5 er omgivelsene veldig statiske, og jeg savner følelsen av levende og dynamiske omgivelser. 
Både når det gjelder menneskelivet rundt banene, publikum på tribunene og væreffektene. 
Jeg ber ikke om at hele verden skal kollapse slik som i Motorstorm: 
Apocalyse, men jeg lever meg ikke helt inn når det er store malerier som dekker mesteparten av bakgrunnsbildene i de forskjellige banene rundt omkring i verden. 

Når det er sagt, skal ikke min personlige vurdering av konsollteknologiens tilstand gi mye innvirkning på den endelige karakteren. 
Forza Motorsport 4 er et av racingspillene på Xbox 360 med best grafikk. 

OBS: 
Alle bilder brukt i denne nettartikkelen er forhåndsprosseserte og levert fra distributør. 
Det gir ikke riktig inntrykk av grafikken i spillet, se videoen under for et mer riktig inntrykk av spillets utseende. 

Tilgjengelig for alle 

At Forza-serien og Gran Turismo-spillene blir sammenlignet i en sammenheng som dette, er ikke så rart. 
Så la meg være helt ærlig. 

Ser vi bort i fra selve kjøringa, så er det grafiske designet og brukergrensesnittet til Gran Turismo 5 er helt forferdelig dårlig. 

Det er overhodet ikke intuitivt eller tilgjengelig for den store gruppen vanlige spillere, og de endeløse menyene irriterer meg. 

Forza Motorsport 4 er rake motsetningen. 
Menyene er designet slik at selv de mest uerfarne spillerne kan finne frem til et billøp som passer for dem. 

Nettfunksjonene er også tilpasset dette, og inneholder forøvrig alt det du forventer fra en høyprofilert tittel som dette. 

Spillet tar også utgangspunkt i at du er en helt blod fersk spilltulling. 
Du må som tidligere nevnt selv skru av alle de hjelpefunksjonene du ikke trenger. 
Det gjør ikke meg noen verdens ting at jeg selv må stille inn spillet slik at det passer min kjørestil. 
Det viktigste budskapet fra starten er at alle kan plukke opp en kontroller for å ha litt fartsmoro. 

Det at du kan spole tilbake tiden i enkeltspillermodus ved å trykke på Y-knappen bare understreker tilgjengeligheten til spillet, et kræsj eller en utforkjøring er ikke slutten på løpet. 

Forøvrig, du trenger egentlig ikke en spillkontroller for å spille Forza Motorsport 4. 

Vift med armene, Kinect er her 

På boksen til spillet reklameres det med at Forza Motorsport 4 er 'bedre med Kinect-sensor'. 
Strengt tatt er spillet like bra uten. 

Du kan kjøre billøp ved å holde hendene i lufta foran deg som på et ratt, eller du kan ta deg en tur i bilgarasjen din og sjekke ut bilene (Autovista) - Kinect gir deg tilgang til noen artige funksjoner, men gir meg ikke noe nytt mens jeg kjører billøpene med en vanlig kontroller i hendene. 

Kinect-funksjonene er enda en taktikk fra Microsoft for å dra enda flere spillergrupper inn i det som tradisjonelt sett har vært en 'hardcore'-sjanger. 

Mens Gran Turismo 5 henvendte seg nesten utelukkende til hardbarka bilspillere, går Forza Motorsport 4 for helt motsatt taktikk. 
Her er det noe for alle, absolutt alle. 

Min bestemor hadde klart å spille Forza 4, med armene utstrekt på et imaginert bilratt mens spillet selv ordner med gass og brems. 

I bunn og grunn er Forza Motorsport 4 et bunnsolid bilspill, som i tillegg til å ha med seg det beste fra forgjengerne åpner bilspillverdenen for de som plukker opp en kontroller i ny og ne. 

Kjørefølelsen (ja, min personlige subjektive følelse) parer ikke den jeg finner i Gran Turismo 5, men er du enten en Xbox-eksklusiv spiller eller en Forza-tilhenger finner du alt du kan ønske deg av et bilspill i Forza Motorsport 4. 

Og ja, jeg holdt på å glemme et viktig punkt for bilentusiaster. 
Top Gear, det britiske tv-programmet, har inngått en samarbeidsavtale med Turn 10 Studios - og du kan både kjøre på den berømte testbanen til programmet, og en hel rekke andre artige ting 
