OCZ Vertex 460 240GB SSD
OCZ har hatt litt å slite med, men er nå i full gang med nye produkter. 

I slutten av 2013 kom OCZ i alvorlige finansielle problemer, men ble reddet av Toshiba som kjøpte opp selskapet. 
Etter dette har det vært full fart med videreutvikling av produkter, hvor Toshiba sine egne komponenter og kunnskap er en viktig del av bildet. 

Det første produktet som har nådd markedet er en videreutviklet modell i Vertex-serien. 
Vi har testet 240 GB-utgaven. 

Vertex 460 

Vertex 460 bruker den samme kontrolleren som forgjengeren Vertex 450 som vi har testet tidligere, en Barefoot 3 M10. 

Den største forskjellen er nytt flashminne, naturlig nok fra Toshiba, som er 19 nanometers MLC. 
Men det har også skjedd noen endringer i arkitekturen som gir bedre ytelse, spesielt i bruk over tid. 

Nå er også marginene økt for håndtering av minneforbruket under skriving (overprovisioning), den er økt til 12 prosent fra 9 prosent. 

Samtidig har også kapasiteten gått litt ned, fra 256 GB til 240 GB oppgitt kapasitet. 

SSD-en skal tåle 20 GB skriving hver dag i tre år, dette er litt lavere enn toppmodellen Vector 150 som skal tåle 50 GB skriving daglig i fem år. 

Men til forbrukermarkedet er 20GB/dag absolutt tilstrekkelig, og prisen er rimeligere. 

I esken 

Vertex 460 leveres med festebrakett og skruer, samt registreringskode for nedlastet versjon av Acronis True Image for kloning av eksisterende systemdisk til SSD. 

Hylsteret er av aluminium og har en tykkelse på 7 millimeter. 
Det passer dermed også i de tynnere bærbare. 

Ytelse 

Vi kjørte våre standard ytelsestester og fikk disse resultatene: 

Konklusjon 

De viktigste endringene i denne modellen er ikke direkte målbare i ytelse. 
Det viktigste er at ytelsen skal vedvare over tid og opprettholdes under normal bruk. 

Det finnes enkelte SSD-enheter som har raskere skrive/leseytelse rett ut av esken, men OCZ påstår at deres kontroller gir bedre ytelse på lang sikt. 

Om dette stemmer vil vi ikke finne ut av på testbenken, bare via brukernes egne rapporter etter en tids bruk. 
Generelt har denne utviklingen kommet langt siden de første generasjonene SSD, som ganske raskt ble langt tregere og fikk høyst varierende ytelse med svært merkbare pauser under egen opprydding. 

OCZ Vertex 460 SATA III 2.5" SSD 240GB 
