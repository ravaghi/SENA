Her kommer en av årets beste plater:Proviant Audio 

Som Jahn Teigen sa: 
«Det skjer en gang i alles liv, du blir forelska og naiv». 

ALBUM: 
Wunderkind, det er det han er. 
Mathias Stubø, attenårig multiinstrumentalist fra Tønsberg, flasket opp på jazz og gode internettconnections, slipper i vår/sommer det som etter all sannsynlighet kommer til å være TO av årets beste norske plater. 

Første skive ut, under navnet Proviant Audio, er «Real love...». 
Og, som Grandiosa-folket pleier å si, vi snakker ekte kjærlighet. 

Mathias har tatt sjangre han elsker, jazz, funk, hiphop, soul og elektronika, og konstruert en nydelig rytmisk, tilbakelent og tidvis nittitallsmimrende fusjon. 

Det er varmt, organisk, avslappet, av og til stakkato a la Prefuse 73, sveipende hiphopinstrumentelt som RJD2 og norske Phileas Fog, eller rett og slett sabla svettfunky, som en diskokveld på den legendariske New York The Paradise Garage anno 1979. 

Det er årets norske sommerplate! 
Ihvertfall intil Mathias Stubøs andre album, «1979», slippes i juni. 
