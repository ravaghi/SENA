Konklusjon & karakter
Den veiledende prisen for denne modellen skal være 34.990, i praksis betyr det at den vil få en butikkpris på cirka 30.000 kroner om kort tid. 

Tilhører du gruppen som vet at PC-en og spillkonsollen kommer til å bli brukt jevnlig på TVen? 
Da bør du prioritere en LCD-modell framfor plasma. 

Selv likte vi denne Samsungen bedre jo lenger vi hadde den på test, noe som er et bra tegn. 
I praksis er det kun Philips PF9986-serie som har imponert på samme måte i LCD-klassen, og målt mot "billig"-merkene er det ingen tvil om at Samsungen er et bedre valg. 

At TVen oppfyller alle kravene til å bruke HD-Ready-logoen er selvsagt et pluss, men kanskje like viktig er det at den også fungerer godt i daglig bruk. 
Spesielt for deg som får TV-signalene dine via en parabol- eller kabelTV-tuner er det egentlig lite å klage på. 

På minussiden: 
Betraktningsvinkelen kunne vært mye bedre, TV-foten skulle vært dreibar, fjernkontrollen skulle vært stiligere, og vi savner minnekort-inngang og ett par scartinnganger. 

Likevel: 
En sterk femmer for Samsung. 

Minispesifikasjoner 

40-tommers LCD-skjerm, oppløsning på 1366/768. 
1360/760 @ 60 Hz er optimalt via PC-inngangen. 
27,2 kg med TV-foten, 98,9 cm bred, 76,3 cm høy, og 10 cm dyp 2 * scart (1 med RGB), 1* komponentinngang, 1* HDMI, 1*VGA, 1* S-video, 1* video 
