Oslo Fluid:«12 Fluid Ounces» 

(City Connections/MTG) 

Oslo Fluid har tidligere forent hip hop og jazz med tidvis strålende resultat, men det rytmesterke og funky kollektivet har ikke lyktes med å samle alle de løse trådene på albumet «12 Fluid Ounces». 

Først og fremst handler det om mangel på virkelig gode låter. 
Dernest handler det om en produksjon som er altfor rund og tam til å yte det ni mann sterke og fleksible bandet full rettferdighet. 

Albumet er riktignok behagelig og tilbakelent, men innpakning er såpass glatt og vestkyst-aktig at dynamikken, trøkket og det klare organiske elementet i låtene til Oslo Fluid svekkes. 

ESPEN A. HANSEN 
