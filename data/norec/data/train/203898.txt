GSi er tilbake:Er dette Opels kuleste utseende? 

Sportslig, rask og effektiv. 

GS, GS/E, GT/E og GSi får blodet til å bruse for de som liker Opel. 
GS dukket opp på Opel Commodore A i 1967. 
Tre år senere kom GS/E da de hissigste motorene fikk innsprøytning. 
Manta og Kadett var de første som brukte GSi-kombinajsonen i 1984. 

Mange stusset da Opel erstattet GSi med det mindre klingende navnet OPC (Opel Performance Center) i Astra i 1999. 
Nå har de bestemt seg for å ta det gamle navnet tilbake, uten at de helt utelukker at det vil komme flere OPC-modeller. 
Forvirret? 

Da blir du ikke mindre overrasket når du får vite at GS står får Grand Sport. 
Insignia sedan heter Grand Sport. 
Vi tester altså Opel insignia Grand Sport Grand Sport injection. 

Nok om det. 
Vi fordyper oss heller ned i hva den nye GSI egentlig er for noe. 

Forskjellene 

GSI er i grunn bare en utsyrsvariant av Insignia. 
Den er bare tilgjengelig med de sterkeste toliterne 
En diesel på 210 hester og 480 
Nm og en bensin på 260 hk og 400 Nm. 

Akkurat det samme som du finner i ordinær Insignia. 
Det meste annet er også helt slikt som i Insignia. 
Blant annet instrumentering, betjening og praktiske løsninger. 
Og det er bra. 
Men forskjellene er der, og de er der for å gjøre bilen raskere og kjøreopplevelsen bedre. 

Bremsene er fra anerkjente Brembo og skal sørge for mer skrubb med firespemplede kalippere. 
20-tommerne med Michelin Pilot Sport 4 S i dimensjonen 245/35 er spesielt utviklet for GSI og veier 1,5 kilo mindre pr. hjul enn i ordinær Insignia med 20-tommere. 

Frontfangeren er ny med mer sporty look på falske luftinntak på sidene Sideskjørtene går dypere, enderørene til eksosen kulere og sedanen har fått en markant spoiler på bakluka. 

Understellet er nytt. 
Fjærene er hardere og en cm kortere. 
Det er også blitt brukt mye tid på demperoppsettet for å få GSI til å respondere akkurat hvordan sjefsutvikler og tidligere racersjåfør for Opel, Volker Strycek ønsker at den skal oppføre seg. 

Bilen har tre kjøremodus. 
Normal, Sport og Tour. 
Man merker godt forskjell, spesielt på Sport. 
Da blir understellet spesielt stivt og girkassa velger automatisk høyere gir for å utnytte effekten. 
Men ikke så mye at det blir plagsomt. 
Kassa er flik til å utnytte det sterke mellomregisteret på begge motoralternativene. 
Det gir behagelig og lite masete kjøreturer. 

I Sportmode får man også en irriterende falsk motorlyd gjennom høyttalerne. 
Den høres ikke spesielt tøff ut og høres helt lik ut på både bensin- og dieselutgaven. 
Det er ingen tegn til blafring i pottene under girskift og nedgiring, så de kunne like gjerne ha spart seg for den gimmicken. 

Selvsagt kan man bla gjennom de åtte trinnene i den tradisjonelle automatkassa med padler bak rattet, men det går du fort lei. 
Responsen på spakene er for treig. 

Det tar et sekund og girskiftene er treige og nesten silkemyke. 
Her burde det vært gjort noe, spesielt i Sportmode. 
Selv billigste Skoda er mer direkte og underholdende med dobbeltclutchkasse. 

Bedre firehjulsdrift 

Den konstante firehjulsdriften kjenner vi igjen fra vanlig Insignia, men det er finjustert for å gripe inn annerledes og raskere for å sikre sportsligere kjøreegenskaper og mindre understyring. 

Systemet er ganske likt det Jaguar bruker i E-Pace og Ford bruker i Focus RS. 

Istedenfor å ha en kobling på mellomakselen, har man satt elektronisk styrte clutcher på begge drivakslene isteden. 
Da kan man lynraskt gi så mye krefter man ønsker til hvert av bakhjulene. 

Gjerne låse helt om det er ønskelig og i allefall sende mye ut til ytre bakhjul i sving for maksimalt grep og redusere undserstyring . 
Da slipper man i samme grad å bruke ESP-systemet til å bremse spinnende hjul for å oppnå drift på motsatt side, noe som stjeler effekt. 

Foran derimot, brukes ESP-systemet fortsatt mer aktivt. 
Den samlede pakka gir kontinuerlig drift på alle hjul, med unntak av bremsing. 
Da kobles bakhjulene ut. 

Heldigvis kan du få full utnyttelse av systemet. 
Trykker du en gang på ESP-knappen, slår du av antispinn-systemet. 
Trykker tu to ganger, kommer den i Competitive-mode som gjør at stabiliseringssystemet ikke trer inn før ting er i ferd med å gå galt. 
Holder du knappen inne, slår man alt av. 

Kule stoler 

GSI har fått helt egne stoler. 
De blir trolig standard i Norge for å skille den mer fra eksisterende program, men er egentlig tilbehør. 
Opel er stolte av å ha klart å pakke inn elektrisk styrt korsryggstøtte, justerbar støtte i sidevanger, uttrekkbar setepute, varme, kjøling, massasje, kollisjonspute og elektriske motorer for justering og minne i stolen. 

Den veier bare 26 kilo. 
Til sammenligning veier en helmanuell stol fra Recaro i Opel Corsa 28 kilo. 
Svært imponerende. 
Særlig med tanke på at de har klart å gjøre understellet på stolene en smule lavere så man får sitte ennå litt lavere. 

De skålede stolene er tøffe å se på og skålingen gjør bakseteplassen enda bedre. 
Importøren vurderer å la stolene inngå i standardutstyret for GSi i Norge. 
Baki har man god plass og det er varme i de to ytterste seteputene 

Stolene er som vanlig hos Opel, ergonomisk godkjente, selv om jeg personlig har sittet bedre i andre sportsstoler. 
De er nemlig av typen harde. 
Jeg savner også å kunne trekke GSi-rattet med flat bunn til meg et par cm til. 

Sort innertak og aluminiumspedaler er også standard i GSI. 
Et must i biler med sportslige ambisjoner. 

Kjører bra 

260 hester fra en toliter er litt skuffende når forrige generasjon Insignia OPC ble solgt med 2,8 liters V6 turbo med 325 hk og 435 Nm. 
Opel Forsvarer seg med at GSI er 12 sekunder raskere rundt Nordsløyfa på Nürburgring. 

Hverken dieselen eller bensinmotoren er noen raketter fra startplata. 
Den er tross alt veldig undermotorisert i forhold til for eksempel Volkswagen Golf R, men den er passe kvikk, sporty og effektiv. 

Personlig liker jeg den forhatte dieselen best. 
Det herlige dreiemomentet og samspillet mellom motor og girkasse er hakket bedre her og motoren høres ikke når den er varm… 
med mindre du har den i sport og får akkurat den samme pappmotorlyden i høyttalerne som i bensinversjonen. 

Vi fikk anledning til å teste firehjulsdriften og dekkene på Michelins testbane, både på tørt og vått. 
Komboen gir et fantastisk grep og om man ut fra noen runder på glattkjøringen kan uttale seg om noe som helst, virker Opel å ha klart å trylle bort mye understyring, uten at jeg syntes det fenomenet plaget meg i særlig grad da jeg testet 210-hesters Insignia Country Tourer på herlig snøføre tidligere i vinter. 

Da kjørte jeg blant annet på en oppkjørt bane og under vanskelig fremkommelige veier og systemet imponerte virkelig. 

Prisen avgjør 

Insignia er en av flere bilmodeller om dagen som kommer noe uheldig ut på avgifter fordi den måles etter den nye standarden WLDP (Worldwide Harmonised Light Veicle Test Prosedure), mens flere av konkurrentene er blitt målt etter gammel målemetode NEDC (New European Driving Cycle) som er snillere. 

Det gjør den 140 000 kroner dyrere, hevder pressesjef i Opel, Stein Pettersen. 

Men insignia er godt utstyrt. 
Den har for eksempel et bra Headupdisplay rett opp i ruta og LED Matrix lys med 32 dioder og 400 meters rekkevidde som standard. 
Begge deler er uvanlig i klassen. 

Man får bare full pakke med utstyr på Insignia i Norge, så man må forvente en pris rett i underkant av 800 000 kroner. 
Selv om den er lekker, har man plutselig noen flere alternativer å velge mellom både som bensin og diesel. 

Blant annet den svære Skoda Superb 280 TSI med automat og firehjulsdrift fra 622 000 kroner kr og BMW 530i xDrive (bare stasjonsvogn) med 252 og automat til 702 000. 
Jaguar XF har også en del spennende alternativer til nesten samme pris. 
Både en toliters bensin på 250 hk og en toliters diesel på 240. 
Begge med drift på fire og automatgir. 

Opel GSi blir et alternativ for de som vil ha det lille ekstra. 
De som vil ha Ople med det mye ekstra, må nok fortsatt vente på en OPC versjon i fremtiden også. 
