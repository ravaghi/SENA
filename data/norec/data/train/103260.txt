The Webb Sisters, «Savages»
The Webb Sisters, «Savages» 

(Proper / Cosmos) 

Leonard Cohens «sublime søstre». 

På konserter i det siste har Leonard Cohen overlatt en av de fineste sangene sine, «If It Be Your Will» (inkludert her), til Webb-søstrene fra Kent, England. 
Søstrene Charley og Hattie har kvittert med å synge den som om den var en sonette av Shakespeare. 
Muligens i prektigste laget. 

Det kommer derfor som en lettelse å høre dem synge med bred London-aksent i kutt nummer to, «Calling This A Life». 
Vanlige jenter likevel, ikke bare «engler» à la Leo. 

Folkpoputtrykket deres har flust av variasjon. 
Om noe, er platen for sprikende. 
Signaturen kunne vært tydeligere. 
Men det kan jo sies å være et luksusproblem. 

BESTE LÅT: 
«Burn» MORTEN STÅLE NILSEN 
