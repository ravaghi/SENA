Test av VW Touran:Familie på boks 

Skal du designe en praktisk fleksibil finnes det ikke mer egnet form enn å ta utgangspunkt i en boks. 
Det er VW Touran et bevis på. 

Det er egentlig ikke så rart at til tross for at det både har kommet penere like billige og større flerbruksbiler på markedet de siste årene, så er den aldrende VW Touran fremdeles bestselgeren i klassen. 

VG kåret for et års tid tilbake Peugeot 5008 til et bedre kjøp. 
Vi mener nå at totalt sett er Opel Zafira (som vi har testet bilen mot), et bedre kjøp, men VW Touran vil sikkert også etter dette fortsette å selge i bøtter og spann. 

Den 4.40 meter korte bilen er med sin firkantede form både bredere i baksetet, like stor i bagasjerommet som fem seter og noe billigere i innkjøp. 

Den leveres også med VWs eminente dobbeltklutsjkasse DSG (som for de fleste vil oppfattes som en automatgirkasse. 
Det tilvalget har du faktisk ikke ennå på Opel Zafira sine dieselmotorer. 

VG og NAFs testbil har den høyeste utstyrspakken Highline med DSG. 
Testbilen fra Opel, omtrent med tilsvarende utstyr, er faktisk 6000 kroner dyrere med omtrent samme motoren uten automatgir. 

Totalprisen er 413.400 kroner. 
Den langt kortere bilen med sine store vindusflater er også en enklere bil å håndtere i bymiljø eller for den saks skyld i parkeringshus. 

Ikke like fleksibel 

Men like fleksibel som Opel Zafira er den ikke. 

Her kan du ikke med en enkel spak på seteryggen gjøre tilgangen til tredje seterad fortryllende enkel. 
Ei heller kan den matche alle de rom og oppbevaringsmuligheter som finnes i Zafira. 
Her kan også det midterste setet i andre seterad vippes ned til et bord og baksetene i andre seterad kan beveges frem og tilbake. 

Du sitter omtrent like trangt i den tredje seteraden som i konkurrenten. 

Modellen holder seg, ifølge Autolease, best i bruktmarkedet med følgende ekstrautstyr/utstyrspakke: 7-seter, DSG, metallic lakk samt fabrikkmontert hengerfeste. 
Verdifall i prosent blir det samme om du velger Highline hvor det meste er standard, eller om du velger Comfortline oppgradert med, Climatronic, adaptive Xenon, samt liten skinnpakke. 

HER ER VÅRE VUDERINGER: 

Førermiljø: 
Lite støy, god sikt, bra seter, litt mindre forseggjort inni enn konkurrenten. 
Føles litt eldre. 

Kjøreegenskaper: 
Best av disse på veien. 
Svært god DSG kasse på testbilen. 

Plass: 
Litt bredere i baksete, stort bagasjerom. 
Ikke på langt nær like fleksibel som konkurrenten og kortere 

Miljø: 
Blant de mest gjerrige i klassen. 

Sikkerhet: 
Toppscore i EuroNCAP 

Å eie: 
Holder seg ifølge det DNB-eide leasingselskapet Autoleease seg bedre i verdi enn gjennomsnittet i klassen. 
Forvent å få igjen 65 prosent av nybilprisen etter tre år og 45.000 kjørte kilometer. 
De årlige driftskostnadene ligger også en drøy tusenlapp under Zafira med 3400 kroner. 

Pris: Grei pris. 
Mye gode utstyrspakker å få til en bra pris 

Design: 
Ordinær og kjedelig utvendig. 
Bedre inni men trekker på årene. 
