Rod Stewart:«Still The Same ... Great Rock Classics of Our Time» 

(Sony BMG) 

Rod Stewart presterer å radbrekke flere flotte låter på et album som bare kan bidra til å trekke mannens navn enda lenger ned i søla. 

Det er lenge siden Rod Stewart hadde stemme og guts nok til å svi av et skikkelig album, men det spørs om ikke briten har nådd et foreløpig artistisk lavmål med «Still The Same ... Great Rock Classics of Our Time». 

Stewart kan ikke eie skam i livet. 
Han ødelegger låter av Chrissie Hynde, Elvin Bishop, John Fogerty, Bob Seger, Cat Stevens og Bob Dylan. 

Men det verste med albumet er usedvanlig bleke og tafatte versjoner av «It's A Heartache» og «Love Hurts» som ikke engang middelmådigheter som Bonnie Tyler eller Nazareth ville vedkjent seg. 

ANBEFALTE KJØP: 
Glem det. 
