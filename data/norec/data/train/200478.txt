NY:Nike ACG Air Wallowa 

Disse skoene gir høy komfort i bygatene, og funker slett ikke verst i marka. 
Et godt kompromiss hvis du ikke er redd for å bli våt på beina. 

Materiale/konstruksjon: 
Her får du myk Air-støtdemping med teknologi som brukes i Nikes løpesko. 

LES OGSÅ: 

Wallowa ser ut som løpesko, men er ikke det. 
Nikes ACG-serie er produkter laget for litt røff bruk. 

Derfor har skoene fått nubuck-lær i overdelen, og en solid, men likevel medgjørlig Vibram-såle mot bakken. 
Tærne er beskyttet av en gummirand. 
Skoene har dog ikke Gore-Tex-membran. 

Passform/stabilitet: 
Skoene er middels brede, og gir god beinplass til de fleste. 
Sidestabiliteten er god på de fleste underlag, og i marka presterte de overraskende godt - tatt i betraktning at de ikke veier mer enn 435 gram. 

Hun var svært begeistret. 
- Endelig sko som gir stabilitet uten å være harde mot foten, sa hun. 

Skoene har ikke den suverene ankelstøtten til for eksempel Merrell Chameleon XCR, men gir likevel mer hælbeskyttelse enn mange andre sko. 
M (+) er inntrykket av ankelstøtten. 

Bruk i by og lett fjellterreng kan derfor anbefales. 
På ulendt fjellunderlag bør du bruke andre sko. 

Støtdemping: 
Dette er skoenes sterkeste side. 
Som i Nikes løpesko har skoene det myke Phylon-materialet i hele sålens lengde samt Air i hælen. 

Dette gir en svært myk og behagelig tur. 
Disse skoene er i teten når det gjelder støtdemping i testserien. 
Walking on sunshine, nynnet hun. 
Run for fun, sa han. 

Skoene fuger nemlig også til løping. 
De er i tyngste laget for rask løping på vei, men for roligere turer på sti funker de godt. 

Ulemper? 
Tungvektere vil muligens føle at det blir for mykt. 
De kan komme til å tråkke skoene helt ned i grusen. 

Temperatur: 
Mnja. 
Nike leverer ikke den heiteste skoen vi har testet. 
Den kategorien domineres av sko med Gore-Tex-membran, som Wallowa ikke har. 
Likevel blir det ikke akkurat luftig inne i skoene når sola skinner og varmegradene er mange. 

Vanntetthet: 
Nike sier ikke at skoene skal være vanntette. 
Vi forventet det derfor ikke. 
Etter et par minutter i våt myr kjente vi myrvann mot føttene. 
I våt snø tok det litt lenger tid før vannet trengte inn i skoene. 

Direkte dusjing mot skoenes overflate ga noenlunde brukbart resultat. 
30 sekunder tok det før vannet nådde huden på føttene. 

Såle-/sålegrep: 
Vibram-sålen var mer fleksibel enn vi ventet, og føyde seg godt etter røtter og spisse steiner. 
Samtidig er den tjukk nok til at ikke uryddig underlag kjennes for godt mot fotbladene. 

Sålegrepet var godt, også på sleipe bergknauser i gul høstskog. 
På snødekt mark var inntrykket det samme. 

Utseende: 
Ingen tvil - Nike kan design. 
Skoene ser kule ut uten å bli for flashy. 
Og de appellerer både til unge og gamle. 

Hennes sønn mente mor burde bruke skoene mens hun så ham spille fotballkamp. 
- Da blir du den kuleste mammaen på laget, sa han. 

Gå-følelse: 
Lett, myk og stabil nok til at man får lyst til å gå på tur. 
Svært behagelig i bygatene. 

Dette er et vellykket produkt som hadde blitt enda bedre med Gore-tex. 

Fjell-Kjell sier: 
Jeg tok meg selv i å velge disse skoene ofte. 

By-Gry sier: 
Var det disse skoene Katrine & The Waves hadde i tankene da de skrev 'Walking on Sunshine'? 
