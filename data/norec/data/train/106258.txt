Ole Edvard Antonsen, kornett.Kongelige Norske Marines Musikkorps, dir. 
Ingar Bergby: 
«The Golden Age of the Cornet» 

Cornet»BIS 

GENRE: KLASSISK Sølv av gråstein 

Ole Edvard Antonsen har lenge operert innenfor mange forskjellige musikalske genre. 
På den siste platen utgitt på BIS har han gitt seg kornetten og militærmusikken i vold, og har med seg Kongelige Norske Marines Musikkorps under Ingar Bergby. 
Her er det musikk skrevet for kornett og militærband og noen kjente, klassiske stykker i nye arrangementer - «Ved Rondane», «Sæterjentens søndag», «Napoli» med variasjoner over «Funiculi, funicola». 

Det er mange rom for virtuos aktivitet, for eksempel i den halsbrekkende «Hora staccato». 
Kornetten gjør at det låter mange hakk varmere, mykere og mer delikat enn når Antonsen trakterer trompeten, og han fraserer så lekent og elegant at det er en sann nytelse å høre hvordan han former også de enkleste frasene. 
Korpset låter utmerket. 
Men selv om Antonsen omtrent kan gjøre gull av gråstein, er det likevel repertoaret som trekker ned her - Theodor Hochs «Nordische Fantasie» blir for eksempel en ganske drøy transportetappe. 
Man får glede seg til neste plate med annen musikk. 
