«Norske utøveres verker 1945-2000, vol.1» 

Simax. 
Genre: 
Klassisk 

Historiske musikere fram i lyset 

CD-serien «Norske utøveres verker 1945-2000» skal til slutt favne ti plater med norske historiske musikkopptak. 

Dette er et samarbeid mellom Norges musikkhøgskole, Norsk kulturråd, Simax Classics og NRKs arkiver, og her er det utøverne som står i fokus, ikke komponistene. 
På Vol. 
1 presenteres mezzosopranen Marit Isene, fiolinisten Ernst Glaser, organisten Arild Sandvold, fløytisten Ørnulf Gulbrandsen og pianisten Robert Riefling. 

Dette er et skjønnsomt utvalg av viktige musikere født relativt tidlig på 1900-tallet, og opptakene er fra 1946-1973. 
Selvfølgelig er det tekniske nivået så ymse, mye skurr og peiskos er det, og selvfølgelig låter noen av stilidealene litt rare i dag. 
Men mye står seg godt også. 
Dette er et viktig stykke arbeid. 

Musikkutøvelse blir utrolig fort historie, og desto viktigere er det at de store norske utøverne som har preget det klassiske musikkfeltet i etterkrigstiden, blir hentet opp av NRK-kjelleren og lagt i CD-spillerne. 
Bare sånn kan de leve videre som noe annet enn navn. 
