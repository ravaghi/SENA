Test av Toyota Yaris: 900 nye deler, men droppet «den viktigste»
Småbil-hiten Toyota Yaris bruker en god del mer drivstoff enn sin nesten 300 kilo tyngre storebror Toyota Prius. 
Årsaken ligger i «gammel» teknologi. 

Hybridsystemet, elmotoren, batteriet (som ikke kan lades) og styringssystemet er nemlig ikke den nyeste tilgjengelige teknologien fra verdens største hybridbilprodusent. 

Etter at Toyota har flikket og filt på hybridsystemet i 20 år, er forbruket på fjerdegenerasjon av systemet blitt svært lavt. 
Da VG testet rundt 300 kilo tyngre Prius for et år siden, fikk vi oppsiktsvekkende gode forbrukstall: 0,36 l/mil i vår faste VG-løype og 0,46 l/mil på motorvei. 
Resultatene i samme løyper med Yaris, og i nesten identisk vær, ga forbruk på 0,44 l/mil i VG-løypa og 0,53 l/mil på motorvei. 

Nå skal det sies at det ved en facelift vanligvis ikke gjøres grunnleggende endringer som bytte av drivlinje. 
Men siden produsenten skryter av at Yaris-faceliften byr på flere enn 900 nye deler, så må vi få lov til å si at det er synd de droppet den kanskje viktigste. 

Mye annet er imidlertid bra: 

– 
Av klare forbedringer noterer vi reduksjon av støy, dette var viktig. 
Det er også lett å forstå at Yaris er både omsvermet og en damemagnet. 
Bilen er kompakt og lettkjørt, og både modell og merke har et godt rykte som gir trygghet, sier VGs bilekspert Dag Edvardsen. 

Førermiljø: 5 

Godt utsyn fra førerplass, takket være moderat tykke A-stolper og tilbaketrukne hus på sidespeilene. 
Godt lesbare instrumenter/infoskjerm og superoperativt førermiljø. 
Greie seter med moderat sidestøtte og god lengde på sitteputen. 
Hørbart bedre støymessig, når du ikke gir hard gass. 
Ryggekamera beskytter ikke linse bak. 

Kjøreegenskaper: 
4 

Lettkjørt og lettmanøvrert bil, men kunne hatt bedre svingradius. 
Ok avfjæring, bilen oppleves ikke stump, men kan krenge noe om den provoseres. 
Styringen mangler noe følsomhet, men en forbedring er endret utveksling. 
Nå trenger du ratte mindre for å få sving på hjulene. 
Imidlertid er du ikke i tvil når du når ytterpunktet, det stopper med et litt uvanlig klang. 
Ikke spes kvikk. 
CVT-kassen avgir noe støy ved aks. 

Plass: 5 

Greit inn/ut av baksete, som er litt «kirkebenk». 
Til liten bil å være, bra beinplass i baksetet, og luft under taket. 
Bakseteløsning enkel type, rygg ned på pute, bagasjegulvet blir langt fra rett. 
Bagasjerommet ikke veldig stort, med veldig høy lasteterskel. 
Ikke reservehjul. 

Miljø: 5 

Fabrikkoppgitt forbruk på 0,35 l/mil. 
VG-løypa kjørt på 0,44 l/mil (ca. 
20 grader, snit 70 km/t). 
Motorvei: 0,53 (snitthastighet 99 km/t, 14 grader og regn). 
Miljømerket A (av A-G). 
Veldig lav oppgitt NOx. 

Sikkerhet: 6 

5 av 5 mulige stjerner i EuroNCAPs kollisjonstester. 
Automatisk nødbremsesystem er standard på alle modeller, det er bra! 
Adaptiv cruisekontroll er ikke tilgjengelig, mange i klassen har det nå. 

Å eie: 5 

Biladministrasjonsselskapet Autolease vurderer bruktverdien etter 4 år/60.000 km til som snitt i bruktmarkedet (terning 3) og litt over snitt ift. klassen (terning 4). 
Driftskostnad ca. 4500 kr./år, noe over snitt. 
Nr. 6 av 23 i eierundersøkelsen AutoIndex (var tidligere i toppen. 
For best bruktverdi anbefaler Autolease å velge automatisk klimaanlegg. 
Metallic lakk. 

Pris: 4 

Ikke av de billigste når vi ser på konkurrentene. 

Design: 
4 

Vellykket i profil, med en litt for sjenerøs grill. 
Dashbordet er en blanding av myk og hard plast, med fargekombinasjoner som lykkes bra. 
Girspaken og føringsplaten er underlig usmekker og tar veldig mye plass. 

Les også: 

TEST AV FORD KA+ og CITROËN C3: Smarte bilvalg 

Pådratt deg en bulk eller ripe i sommer? 
Slik får du den reparert billig – og bra! 

KJØPE BRUKT ELBIL? 
DETTE MÅ DU VITE! 

GUIDE: SLIK GJØR DU ET TRYGT BRUKTBILKJØP 

Om VGs biltest 

Utføres av VG og VGs bilekspert Dag Edvardsen. 
Hovedterningen er en helhetlig vurdering – ikke et gjennomsnitt av underterningene. 
Verdivurdering: 
Autolease. 
Tekniske data: 
Opplysningsrådet for Veitrafikken. 
Priser er uten leveringsomkostninger (normalt rundt 10.000 kr.). 

Terningkast 6: Best i klassen. 

Terningkast 5: Godt kjøp, anbefales. 

Terningkast 4: Bra bil, men en eller flere viktige mangler. 

Terningkast 3: 
En eller flere alvorlige mangler. 

Terningkast 2: 
Fraråder kjøp. 

Terningkast 1: Vurderes som farlig. 
