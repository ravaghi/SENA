Filmluktekort som ikke virker
Dårlig handling, 3D-briller og ubrukelig luktekort. 
Ikke mye godt å si om "Småspioner 4". 

(Spy Kids: 
All the Time in the World in 4D) Regi/manus: Robert Rodriguez. 
Med: 
JessicaAlba, Joel McHale, Rowan Blanchard, Mason Cook, Jeremy Piven, Alexa Vega. 
USA 2011. 
1 time 38minutter. 
Aldersgrense: 7 år. 
Egnethet: 
Barn, men frarådes de under 7 år. 

Det har ikke vært noe savn at regissør Robert Rodriguezsiden 2003 avsto fra å lage flere «Småspioner»-filmer. 
Men akk, her kommer hanmed nr. 4 – med et latterlig luktekort attåt. 

Ikke nok med at man må ta på seg de tunge 3D-brillene (etork for folk som har briller fra før), her skal man liksom også få oppleve enfjerde dimensjon av fjerter, oppkast, babybæsj eller hva det nå er av duftersom filmskaperne vil pirre våre neser med. 
Det engelske «spy kids» skalvirkelig få en ny betydning. 

Men komisk nok er skrapekortet laget i et materiale sommotstår ethvert negleangrep. 
Jeg måtte file hardt med et nøkkelknippe for å fåørlite lukt til å sive ut av lukene, men det stinker bare av noe ubestemmeligsyntetisk. 
Bare tull, med andre ord. 

Stort bedre er ikke handlingen. 
Om den kan det ikke sies noemer forståelig enn at søsknene Småspioner og stemoren deres skal hindre skurkenTick Tock i å stoppe tiden. 
Ideen er filosofisk utfordrende nok, men Rodriguezgjør verken noe fascinerende eller skremmende ut av det. 
Bedre blir det ikke avat tidssabotøren dubbes til norsk med en tåpelig, feminin stemme man knaptforstår hva sier. 

I de tre første filmene sørget Rodriguez for en påklistrethyllest til familien. 
Den gang het spy-barna Cortez til etternavn og haddeAntonio Banderas til pappa. 
Nå møter vi familien Wilson der Joel McHaleoverspiller som far og teit spionavslører. 
Moren er av ukjente årsaker død, menJessica Alba spiller farens nye kone, hvilket avstedkommer et anstrengt forholdmellom datter og stemor. 

Rodriguez er langt fra elegant i sin omgang med psykologi ogfølelser. 
Han er først og fremst opptatt av at dataspillgenerasjonen ikke skalkjede seg i kinosalen og fyrer av diverse effekter i et hektisk tempo. 

Skal man si noe pent, må det være å rose spillet til MasonCook i rollen som gutten Cecil, samt at det er gøy å se alt det rare som bikkjaArgonaut kan brukes til i kampen mot Tick Tock. 
En hund som minner om de finurligutstyrte superbilene James Bond fikk av Mr. Q, se det vitner da om en smuleoriginal kreativitet. 
