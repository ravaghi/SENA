Bruce Dickinson:«Tyranny Of Souls» 

(Sanctuary / VME) 

Samtidig som Iron Maiden inntar Oslo Spektrum i kveld, kommer Bruce Dickinsons første soloplate på syv år. 
I likhet med sitt band og deres nye utgivelser er Dickinson tro mot sine røtter; «Tyranny Of Souls» viker ikke en millimeter fra det forventede! 
Likevel er både Dickinsons og Iron Maidens omgang med åttitallsklisjeene utført med kløkt. 
Dickinson går beinhardt ut med tungt huggende riff og aggressiv trommelyd, men er snart tilbake i den skjebnetunge og mektige, halvt pompøse poserings-hardrocken som ingen fikser bedre enn nettopp Iron Maiden. 
Låter som «Power Of The Sun», tittellåten og «River Of No Return» kunne like gjerne vært gitt ut for tyve år siden og beviser bare at fornyelse ikke alltid er alfa omega, dersom man bare kan håndverket sitt så godt som Bruce Dickinson helt klart gjør 
