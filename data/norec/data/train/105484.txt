Plateanmeldelse:Real Estate - «Atlas» 

Indiepop for eiendomsmeglere. 

ALBUM: 
INDIEPOP Real Estate «Atlas» (Domino/Playground) 
Det er vanskelig ikke å LIKE New Jersey-kvintettens tredje. 
Retropopen deres er blitt enda mer svevende, gitarene enda mer sepiaforgylte. 
Vokalen glir unnskyldende monotont inn i lydbildet - mer som en tvungen nødvendighet for å ikke bli et rent instrumentalband. 

For det er mye instrumentalt. 
Rene klare gitarsoloer, slik som Teenage Fanclub stjal fra Big Star, og som Real Estate nå stjeler fra begge to. 

Meditative låter fullstendig uten vokal. 
Koselig og fint, men følelsen av at dette er et album der coveret burde vært utformet som et salgsprospekt for solfylt toppleilighet med stort potensial og sentral beliggenhet, er litt for påtvingende. 

BESTE LÅT: 
«Navigator» 

TOR MARTIN BØE 
