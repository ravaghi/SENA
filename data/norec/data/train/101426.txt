Plateanmeldelse:Brad Paisley - «Moonshine In The Trunk» 

Populist-Paisley. 

«Moonshine In The Trunk» 

Han løftet for tungt på «Wheelhouse» (2013), og fikk en kontrovers i fanget i form av den klønet velmenende «Accidental Racist». 
Nå prøver Brad Paisley hardt å ikke prøve så hardt. 
Følelsen av mild resignasjon er påtagelig. 

Det skjer med de fleste artistene i den mer kommersielle enden av countrymusikken: 
De når et toppunkt, og legger inn cruisekontrollen. 
Ofte handler utflatingen om at de ikke blir tilbudt de beste sangene lenger. 
Paisley skriver godt selv, og burde være i stand til å trosse tendensen. 
Men det gjør han ikke. 

Første halvdel er ren, skjær «bro country» (klart man er en «bro» når man heter Brad). 
Allsanger om trucker, øldrikking og dama i den T-skjorta. 
Smarte, sympatiske Paisley har ordspillene i sin makt. 
Telecasteren likeså. 
Men det er lite ambisiøst til en så dyktig fyr å være. 

Mot slutten blir han mer tradisjonell, med sanger om Amerika og Jesus. 
Han tror sikkert på førstnevnte. 
Spiller nok for galleriet når det gjelder han siste. 

BESTE LÅT: 
«Gone Green» 

MORTEN STÅLE NILSEN 
