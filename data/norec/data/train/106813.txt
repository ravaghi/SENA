Girl From Saskatoon «This Is Only The Beginning»
(HiLo/Tuba) 

Slentrende og varm. 

Jens C. Andreassen og Nathalie Bekkelund beskriver seg som kjærlighetsbarnet til Roky Erickson og Dolly Parton, og helt galt er det slett ikke. 
De skaper varme harmonier i et like varmt lydbilde som drypper folk- og countrytoner i passe store doser over den hjemmelagde produksjonen. 
Den eneste lille innvendingen må være at låtene til tider lunter av gårde i samme tempo, men det oppveies stort sett av duoens tendens til å finne rene og rettlinjede melodilinjer. 
Dette er et band som burde tiltale alle gode venner av band som Homegroan og Minor Majority! 
