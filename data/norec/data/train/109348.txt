Plateanmeldelse:Miley Cyrus - «Bangerz» 

Schizofreni à la Cyrus. 

Undertegnede har vært interessert i popmusikk for lenge til å la seg «sjokkere» av unge Cyrus' opptreden den siste tiden. 

Like gjerne denne «freaky» sex- og ecstasygreia - tungen, «twerkingen», sleggesleikingen - som den trist typiske «sexy syngedame»-stilen hun prøvde å selge oss ved forrige korsvei (2010). 

Jeg skulle faktisk ønske at «Bangerz» var mer konsekvent «freaky», og i større grad levde opp til tittelen. 

Dette «noe for alle»-amalgamet av robotduetter med Britney, EDM-troper, såre oppbruddsballader og ko-ko «dirty south»-hiphop, blir nemlig uhyre forvirrende. 

Dog. 
Flere hits å hente fra dette interessante, stykkevis vellykkede albumet. 
Bare det går bra med henne nå da! 

BESTE LÅT: 
«#getitright» 
