Test av Fiat Panda 4x4:Norges billigste firehjulstrekker 

Denne funky Fiaten får en femmer for sjarm, plass og en litt sensasjonell motor. 
Og så er den Norges billigste med firehjulsdrift. 

Den lille hjertet på bare to sylindere og et volum på bare 0,9 liter banker taktfast og klemmer ut 85 hestekrefter og et dreiemoment på 145 newtonmeter. 

Bak høres en fantastisk, litt gammeldags putrelyd. 

På pairet kan kreftene virke i minste laget, men det holder fint, mye på grunn av karakteristikken. 
Maks dreiemoment (skyvekraft) kommer allerede på 1900 omdreininger. 

Turbomotoren sitter nå også i Fiat 500 og Alfa Romeo MiTo. 

I kombinasjon med en manuell sekstrinnskasse er det lekende lett å manøvrere den lille bilen på under fire meter i byen, enten det er over brøytekanter, rundt hjørner og ikke minst i parkeringssituasjoner. 

Formen er firkantet, sikten alle veier super. 

Kan lange ut 

Ikke får den får problemer på motorveien heller, bilen er mer stabil på veien enn den ser ut til. 

Bilen er forhjulsdreven, men sender opp til halvparten av drivkreftene til bakakselen hvis et hjul mister grepet. 

Elektroniske differensialer samarbeider i tillegg med antiskrenssystemet, som bremser hjulet med minst feste og fordeler kreftene på hjulene som har bedre grep. 

Toppmodellen vi har prøvekjørt har systemet Blue and Me som standard. 
Dette kan blåtann-koble telefonen opp mot bilen, for telefoni og musikkspilling. 

Leasingselskapet Autolease mener modellen holder seg best i bruktmarkedet i dyreste versjon, til 214.900 kroner. 
Billigste variant koster 199.900 kroner. 
Foruten metallic lakk, som anbefales, er det ikke noe fabrikkmontert utstyr å velge. 

Førermiljø: 
God sikt alle veier. 
Store speil. 
Støyer som en «kar». 
Lesbare og høyt plasserte instrumenter. 
Greie seter. 
Fem koppholdere, men den viktigste for grunn. 
Ikke lengdejustering ratt. 
Setevarme enten av eller på. 

Kjøreegenskaper: 
Oppfører seg stabilt tross høyden. 
Lettkjørt. 
Bra i by'n, men kan også ta en lang marsj. 
Bra motor, behagenlig avfjæring. 

Plass: 
Luftig førermiljø. 
Stor til å være så liten. 
Skiene gikk inn, men ble liggende litt ut i senterkonsollen. 
Ikke flatt bagasjegulv. 

Miljø: 
Ikke så hakkende galt. 
Småspist, under en halvliter på mila. 

Sikkerhet: 
Bilen er ikke testet av EuroNCAP, og får dermed ikke terning for her. 

Å eie: 
Autolease: 
Verditap er som snitt i klassen, markedsverdi rundt 60 % e/3 år/45.000 km. 
Årlige driftskostnader i treårsperioden er på rundt 4700 kr, noe over snitt. 
Fiat-eiere er Norges nest mest misfornøyde, ifølge NAF Autoindex. 

Pris: 
Dette kan man ikke klage på. 

Design: 
Svart beskyttelsesplast gir signaler om at her kommer en barsk bil, men den kan også være streetsmart. 
Innvendig er det gjennomført! 
