Dansbar
Vellykket hastverk 

For den gjengse musikkentusiast er ikke nødvendigvis merkelappen «progressiv» en betegnelse som får det til å rykke i dansefoten, men Namsos/Oslo-bandet 

Sirens and 
Us kan faktisk få det til. 
Høytflygende Motorpsycho møter Sonic Youths støyvegger, møter King Crimsons intensitet. 
Hissige brudd, kløktig perkusjon, og monumentale oppbygging-er bakes inn i et drømmeaktig lydbilde. 

En porsjon atonalt fyrverkeri er det også plass til. 
Tidvis har bandet hastverk; de mange tilløpene til virkelig storslagne partier blir ofte forlatt til fordel for nye harehopp. 
Det holder platen levende, men albumet som helhet kunne tjent på strammere arrangering. 

Selv progrock kan drukne i lyd. 
«The Trap» er et av de mer vellykkede forsøkene på å forkle progressiv rock som radiovennlig, alternativ rock vi har hørt på ganske lenge. 
Svulstig og tidvis skikkelig vulgært, men også spennende, fengende og diskotekvennlig. 
Stikk den! 

PETTER LØNNINGEN 

Enig med vår anmelder? 
Si din mening 
