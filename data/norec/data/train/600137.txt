Flat og tåpelig komedie
Regi: 
Jake Kasdan 

Manus: Gene Stupnisky, Lee Eisenberg 

Skuespillere: 
Cameron Diaz, Justin Timberlake, Jason Segel 

Sensur: 
11 år 

Hovedpersonen Elizabeth (Cameron Diaz) er like flat som ei tom lommebok. 
Både substans og de ørsmå grammene av utvikling som finnes i henne, er usammenhengende og ulogiske. 
Én ting er at en person er ulogisk. 
Det kan en gjerne godta, men en må tro på illusjonen om henne. 
Ikke her, en tror overhodet ikke på illusjonen om henne. 

Cameron Diaz, som undertegnede for øvrig har hatt stor sans for tidligere i hennes karriere, spiller en «golddigger» som tror hun har skutt gullfuglen i og med sitt forestående ekteskap. 
Men både den kommende brudgom og hans mor aner at her lukter det råtten ost. 
Det blir brudd og hun, Elisabeth, må tilbake til den tilværelsen hun har gjort det svært dårlig i tidligere: 
Som ungdomsskolelærer. 

Hva som videre skjer, velger en å karakterisere som flatt, tåpelig, bråkete. 
Og overtydelig regissert. 
En gir to prikker på terningen, fordi et par av Elizabeths lærerkolleger er bedre kreert og langt mer interessante og morsommere enn henne. 

SE TRAILER ØVERST I SAKEN! 
