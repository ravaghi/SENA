Røsker opp i stivbeint sjanger
Jyplingene Bring Me the Horizon går utenom den opptråkkede metalstien. 

||| 
ALBUM: 
Jyplingene i Bring 
Me the Horizon har forstått at man må ta noen grep for å bli lagt merke til i dagens tettvoksende jungel av metalcore-band. 

Sheffield-gjengen pakker sine muskuløse presisjonsriff inn i svevende passasjer, litt elektronika og et åpent, pustende lydbilde. 

«It Never Ends» 

«Crucify Me» varter opp med store synthmelodier, kvinnelig autotune-sang og et refreng designet for å bli kauket av store folkemasser. 

Det er helt på grensen av det smakfulle, men det funker. 

«Fox and the Wolf» avslutter kalaset, som om et rabiat The Bronx møter et obsternasig og 30 år yngre Motörhead. 

Det er ikke alt som smaker like godt her, men i det store og det hele er Bring Me the Horizon et friskt og rocka avbrekk i en sjanger som har stivnet i leddene. 
