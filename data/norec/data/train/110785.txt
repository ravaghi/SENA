Interaktivt Aerosmith
Det er skrikende opplagt, men det må sies allikevel: 
«Guitar Hero: Aerosmith» er først og fremst et spill laget for Aerosmith-fansen. 

Jeg må innrømme at tanken om barmfagre budeier, kuer og melketid meldte seg ganske raskt for min del. 
Spillbarheten er en blåkopi av «Guitar Hero 3», og det generelle grunnkonseptet er i tillegg svært godt kjent fra en rekke spill i denne populære serien. 

Men så er det nå en gang ingen hemmelighet at dette spillet har en klar målgruppe. 
Dette er ikke først og fremst et spill myntet på sultne «Guitar Hero»-fans, det er et spill for de som elsker både Aerosmith og «Guitar Hero». 

Og sånn sett er det en ypperlig pakke. 
Du får totalt rundt 40 låter - de fleste av dem fra Aerosmiths rikholdige diskografi, med Joe Perry Project-låter som bonusmateriale og et knippe låter fra andre band som fyllmateriale. 

Spillet følger hele Aerosmiths karriere, med konsertarenaer som har betydd mye for bandet som scener. 
Hver nye arena blir introdusert av intervjuer med bandet, og samtidig er det naturlig nok digitaliserte versjoner av bandmedlemmene som rocker på skjermen mens du spiller. 

Det grunnleggende «Guitar Hero»-konseptet har fremdeles noe for seg, og jeg er ganske glad i Aerosmith. 

Dermed er også «Guitar Hero: Aerosmith» en helt OK pakke. 

Trailer fra PS3-, 360-, Wii- og PS2-spillet Guitar Hero: Aerosmith. 
