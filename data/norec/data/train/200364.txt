OCZ Vector 150 240 GB
OCZ har lansert en helt ny SSD som tåler mye mer skriving. 

Vector-serien er flaggskipet for OCZ sine SSD-er i konsumentmarkedet, og profileres både med ekstremt høy ytelse og pålitelighet. 
Nå har selskapet lansert med en ny serie med enda bedre spesifikasjoner. 

Serien heter Vector 150 og er i det ytre svært lik forgjengeren, men det har blitt gjort en rekke forbedringer på innsiden: 

Minnemodulene er basert på 19-nanometers NAND-kretserSkrivekapasiteten er økt til 50 GB per dag i fem årEgenutviklet Barefoot kontrollbrikkeHåndterer både komprimerbare og ikke-komprimerbare data med samme hastighetVidereutviklede verktøy for administrasjon av NAND-cellene for dynamisk allokering av lagringskapasitetenBuntet med Acronis True Image kloneprogramvare for enkel oppgradering fra harddiskSlank aluminiumskonstruksjon med byggehøyde på 7 millimeter, passer i slanke bærbare maskiner. 

I pakken 

SSD-en leveres i pakke med adapter til 3,5-tommers brønn i stasjonær PC, inkludert skruer. 
I tillegg kommer en lisens til Acronis True Image som kan brukes til å ta komplett backup og/eller klone disker og SSD-er, men selve programvaren må du laste ned selv. 

Kapasiteten er på 240 GB, minnemodulene er basert på MLC og tilkoblingen er SATA III (6 Gbps). 

Strømforbruket er oppgitt til 0,55W i hvilemodus og 2,50W i aktivitet. 

Det finnes også 120 GB og 480 GB utgaver av Vector 150. 
Ytelsen er til en viss grad avhengig av kapasiteten, det gjelder først og fremst Steady State IOPS, som blir vesentlig lavere på 120 GB modellen. 
Det er oppgitt 12 000 IOPS for denne, mens 240 GB er oppgitt til 21 000 IOPS og 480 GB til 26 000 IOPS. 

Øvrige parametre har mindre forskjeller. 

Ytelse 

Vi kjørte våre standardtester og fikk følgende resultater: 

Konklusjon 

Vector leverer helt i klasse med de tidligere toppmodellene fra OCZ, i noen sammenhenger et lite hakk over. 

Sammenlignet med andre produsenter holder den også stand som blant de beste. 
Skal hastighetene økes vesentlig må man over på et annet grensesnitt enn SATA, som vi ser i nyere bærbare og på nye hovedkort hvor det er implementert PCIe-baserte lagringsløsninger for systemdisken. 

Den beste egenskapen er skrivekapasiteten på 50 GB per dag uten reduksjon i ytelse. 

Om du skal velge denne eller andre SSD-er med sammenlignbar ytelse og kapasitet kan fort bli et spørsmål om pris. 
Vector 150 240 GB er på vei ut i markedet med en pris rundt 1850 kroner, som er litt høyere enn mange av alternativene. 

Når den kommer i salg hos flere blir det spennende å se på prisutviklingen. 
