Colbie Caillat «Coco»
GENRE: POP. 
(Universal) 

Knapt noe annet er bedre i januarkulda enn en plate som dufter palmesus, solskinn og en longdrink i strandbaren. 
Det er nettopp dette kaliforniske Colbie Caillat tryller frem på en svært behagelig og lite påtrengende måte på debuten «Coco». 

Egentlig fremstår hun som «the girl next door» - blid, enkel, hverdagslig og liketil, akkurat som atmosfæren hun skaper gjennom låtene. 
Mykheten i produksjonen kan muligens tilskrives inspirasjon fra hennes far, Ken Caillat. 
Han produserte nemlig Fleetwood Macs store verk «Rumours» og «Tusk» på slutten av syttitallet og er slett ikke ukjent med vellyd. 
En lettbeint, men ytterst fin og melodiøs opplevelse! 

ANBEFALTE SPOR: 
«Oxygen», «Bubbly», «Midnight Bottle», «Battle». 
