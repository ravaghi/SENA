Se hva jeg fant!
Denne actionthrilleren skal egentlig være en slags reunion for Mario van Peebles og Wesley Snipes, men jeg begeistres mer av at dama i «Bøllen og blondinen», Cybill Sheperd, dukker opp som seksuelt pervers seriemorder. 

Hun er en slags Big Bad Mama eller Shelley Winters. 
For oss som kjente den latente østrogen-kulden da hun plaget Bruce Willis i TV-serien, er det som å lese oppklaringa i en Agatha Christie-roman. 
Selvfølgelig. 
Dama var ikke god. 

Egentlig handler det om hvordan den uheldige Wesley må rømme sammen med latino-stripperske som minner om J-Lo bakfra og har hordalandsk kaffeduklue. 
Pengene er merket, alle er ute etter dem, hard luck kommer i orkanbyger og cadillac-en er neglelakkfarga. 
Selv om afro-amerikanske filmer kan minne om flamingo-skvakkel over Serengeti, funker actionscene ålreit på en litt dum måte. 
