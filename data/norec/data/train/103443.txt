Arve Henriksen:«Chiaroscuro» 

Rune Grammofon 

En drømmereise 

Så vakker musikk har jeg ikke hørt på lenge. 
Arve Henriksens syngende, hudløse trompet som berører lik florlette kjærtegn. 
Så en lys stemme som kaller fra underbevisstheten eller et eller annet sted der ute i verden. 
Og pusten, dypt, langt fremme eller gjemt i lydbildet, men alltid tilstedeværende. 
Jan Bangs samplinger og Audun Kleives perkusjon bygger opp og smelter sammen. 
Et helstøpt, organisk, fokusert uttrykk fra begynnelse til slutt, uten løse tråder. 
Kim Hjorthøys fargesterke, naivistiske omslag insisterer på å være med på reisen og smyger seg inn i musikken. 

CARL PETTER OPSAHL 
