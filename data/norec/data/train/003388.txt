What happens in Vegas
Sørgelig og amerikansiert. 

Et sted i Hollywood sitter en gruppe filmprodusenter og ler høyt mens de gnir seg i hendene. 
De har klart å narre en hel verden til å tro at ”What happens in Vegas” er en film som er av en sådan kvalitet at den bør settes opp på kino. 

De slår seg på låra og hikster av latter fordi de vet så inderlig godt at det de har laget er så elendig at den vil gjøre rent bord under neste års Razzie-awards. 

Ett sted i Hollywood sitter en gruppe filmprodusenter og ler høyt mens de gnir seg i hendene. 
De har klart å narre en hel verden til å tro at ”What happens in Vegas” er en film som er av en sådan kvalitet at den bør settes opp på kino. 

De slår seg på låra og hikster av latter fordi de vet så inderlig godt at det de har laget er så elendig at den vil gjøre rent bord under neste års Razzie-awards. 

Gift i fylla 

Historien har en god idé som utgangspunkt. 
Jack (Ashton Kutcher) og Joy (Cameron Diaz) gifter seg i fylla i Las Vegas, og før de rekker å skille seg, vinner de 3 millioner dollar. 

En dommer nekter dem både skilsmisse og penger og tvinger dem til å teste ekteskapet i 6 måneder, noe som kan bli en prøvelse for begge parter. 
Jeg kan love deg at det blir en prøvelse for publikum, også! 

Ikke romantisk eller morsom 

Dette skal altså forestille en romantisk komedie. 
Men den har to store problemer. 
1: den er ikke romantisk. 
Og 2: den er ikke morsom. 

Når Jack og Joy begynner å legge feller for hverandre for å karre til seg alle pengene, virker det fryktelig tamt og kjedelig. 
Det kunne vært en anelse underholdende med gnistrende samspill, eller burde jeg si motspill, men det får vi ikke her. 
Kjedelig fyr + kjedelig dame = kjedelig film. 

Oppskriftsmessig 

Filmen følger oppskriften på romantisk komedie så den nærmest roper ”oppskriftsmessig”! 
Et godt eksempel er at både Diaz og Kutcher har hver sin venne-sidekick, som selvsagt er både dummere, styggere og mindre sympatisk enn dem selv. 

Kutchers kompis spilles av Rob Corddry, kjent fra ”The Daily Show”, men gjør nå karriere som typecastet sidekick. 
På motsatt hold finner vi Lake Bell, som må ha fått intruksjoner om å spille bitch, så Cameron Diaz kan ta seg bedre ut. 

Sørgelig innhold 

Teknisk er filmen fin, blant annet med solid foto av veteranen Matthew F. Leonetti. 
Men innholdet er sørgelig. 
Jeg er nesten sjokkert over at dette røret er laget av regissør Tom Vaughan, som imponerte med sin forrige film, den fabelaktig sjarmerende ”Starter for 10” fra 2006. 

Nå har han amerikanisert seg, med katastrofalt resultat. 
Han må kanskje hjem igjen for å hente inn dette. 
”What happens in Vegas, stays in Vegas” sier ordtaket. 
Det er ren ønsketekning denne gangen. 
