Muse: Black Holes And Revelations
(A&E/Warner) 

Rock på alvor. 
Litt vel mye alvor. 

Muse holder på sitt, og bedriver fortsatt moderne progrock på sin fjerde plate. 
Og selv om det blir mye å svelge innimellom, er det utvilsomt et band med berettiget selvtillit vi hører. 
I sine beste øyeblikk berører de nerver U2 var borti på sine tidlige nittitallsplater, med den viktige forskjell at ironi er totalt fraværende i Muse-leiren. 

Bandets tette trykk og Matthew Bellamys klagesang er dessuten kvaliteter som ganske sikkert vil gjøre seg like bra på lørdagens Quart-konsert som de gjør på «Black Holes And Revelations». 
En plate som garantert vil gjøre menigheten glad, og som har gitt bandet en ny beundrer i undertegnede - dog med visse reservasjoner. 
For det er jo egentlig ikke lov å ta rock så blodig seriøst som dette. 

ANBEFALTE KJØP: 
«Invincible», «Starlight», «Supermassive Black Hole» 
