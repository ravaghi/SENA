Nero 8 med Nero Vision
Nero har fått kritikk for å være overlesset, er versjon 8 blitt enda tyngre? 

I oktober for toår siden gikk vi gjennom Nero 7, som da viste seg i all sin prakt med en lang remse forskjellige programmer til glede og nytte. 

LES OGSÅ: 

I september i fjor kom versjon 7.5 kalt Reloaded, som oppdaterte en rekke av programmene med hensyn til formatstøtte og kompatibilitet. 

Nå er altså Nero 8 her og vi har sjekket ut det som for vårt bruk er de viktigste sidene. 

Mest kosmetisk 

Det som er mest iøynfallende er at hele Nero StartSmart har fått et helt nytt design. 
Alt er nå tilpasset Vista, og vi synes det er langt mer oversiktlig og ser rett og slett bedre ut. 

-->Her ser du de andre elementene på StartSmart: 

Utover dette er det ikke så mye nytt, heldigvis vil nok mange si. 
Vi er tilbøyelig til å være enige, det er bedre om det som allerede er med blir styrket enn at vi får flere halvgode løsninger. 

De enkelte programmene har også fått sine ansiktsløftninger i større eller mindre grad, men noe dramatisk er det ikke snakk om. 

Noen viktige forbedringer 

Vi testet håndteringen av AVCHD video fra vårt Sony-kamera, tidligere var den ikke spesielt imponerende. 

Men dette har blitt vesentlig forbedret! 
Avspilling av AVCHD-filene i full oppløsning var utmerket uten hakking, bedre enn med programmene som følger med fra Sony. 
Redigering med Nero Vision var nå helt smertefritt, med svært lite ventetid ved import og redigering. 
Rendring til full 1080-oppløsning er nå helt uproblematisk, og du kan lagre filer for både HD DVD og BluRay. 
På vår firerkjerners Q6600 PC med 4 GB RAM gikk dette omtrent i sanntid. 
Brenning av AVCHD til vanlig DVD-plate og avspilling på andre Vista-maskiner med kraft og spiller/programvare til å håndtere HD-DVD gikk helt utmerket, men har selvsagt begrenset spilletid. 

Med XP fungerer det dessverre ikke, siden UDF 
2.5 ikke støttes på denne platformen i følge Nero. 
Heller ikke på MacOS kunne vi spille av DVDen. 
Vi vikk heller ikke spilt av platen på den vanlige DVD-spilleren i vår maskin som også har HD-DVD spiller. 

Også Flash-video fra YouTube kan lagres til iPod-format, og dette går svært kvikt og greit. 

Lyd-programmene 

Her har det ikke skjedd noe bemerkelsesverdig, det er de samme som før. 
Relativt enkle, ikke de vi foretrekker å bruke verken til stereo eller flerspors redigering. 

Backup 

Nero BackItUp har fått en ansiktsløfting, og tilbyr både automatisk og manuell backup av filer du velger å ta ekstra godt vare på. 
Stadig en god løsning. 

Konklusjon 

Nero 8 er fremdeles så omfattende at det kanskje er litt i meste laget. 
Vi mener som tidligere at mange av tilleggsprogrammene fungerer ok for sporadisk bruk, men ingen er riktig imponerende tungvektere som vil kunne bli noe favorittverktøy. 

Men brenningen og kjapp videoredigering fungerer utmerket. 
Mer info og prøveversjoner finner du hos www.nero.com 
