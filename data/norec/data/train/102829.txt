Snow Patrol:«Fallen Empires» 

(Fiction / Universal) 

Musikalsk trøstespising. 

Å gå i strupen på irske Snow Patrol er ikke veldig sexy. 
Er blitt gjort før, for å si det sånn. 
Kan de ikke skjerpe seg snart, eller i det minste levere én og annen arenavennlig gullklump à la åndsfrendene Coldplay? 

Nei. 
De kan visst ikke det. 
Selv sangtitlene deres er fornærmende føleriske (verst: 
«Broken Bottles Form A Star (Prelude)»). 
Og trass i et modernisert lydbilde (mer elektronikk, kvinnelig kor), domineres også «Fallen Empires» av siklende «powerballader» (verst: «This Isn't Everything You Are»). 

Man føler seg ikke «trøstet» av Snow Patrols arenarockende liksom-empati. 
Man føler seg lurt, manipulert. 

BESTE LÅT: 
«I'll Never Let You Go» 

MORTEN STÅLE NILSEN 
