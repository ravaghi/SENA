Plateanmeldelse:Yeah Yeah Yeahs - «Mosquito» 

Fullstendig uten brodd. 

Kunstrockerne har klart seg gjennom tre album, der forrige, synthdansbare «It's Blitz», til og med var vellykket nytenkning. 
Nå prøver trioen seg med sjelfullt føleri, der de delvis fremstår som ulike tobokstavers band som L7 og XX, og ellers en blek blanding av debuten og det strålende tredjealbumet. 

Dette møter noen forslitte, tabloidprovoserende Karen O-linjer uten interessante metaforer og ordspill. 
Bisart, humørløst og til og med en låt med innleid rapper. 

Flere av deres samtidige fra tidlig 2000-tall, sist The Strokes, har for øvrig kapitulert. 
Vi kan åpenbart avslutte dette avsnittet i New Yorks rockhistorie. 

BESTE LÅT: 
«Sacrilege» 

TOR MARTIN BØE 
