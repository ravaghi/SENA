Gudfedrene til Datarock
Hipsterfavorittene Devo er tilbake. 

||| 
ALBUM: 
Etter å ha blitt et av de hyppigst nevnte referanseband de siste årene (av og i omtale av band som for eksempel Datarock, LCD Soundsystem, The Chap og Turboneger) dukker plutselig Devo opp med ny musikk, for første gang siden 1990. 

Tvilholder på patenten 
Her er det få overraskelser, og bandet tviholder på egen patent. 
Det vil si pumpende, oppspilt rockemusikk med tunge synther og slogan-aktige tekster av typen «He said his name was Cameo! 
Cameo!». 

Det er alltid en fare for at innflytelsesrike, trendsettende band som Devo gjør oldisretur og mister noe av sin glans fordi etterfølgerne viser seg å forvalte arven bedre enn det inspirasjonskilden selv makter å gjøre. 

Men «Something For Everybody» ender heldigvis ikke opp i den kategorien - det er tydeligvis fortsatt elastikk igjen i de karakteristiske kjeledressene til Devo. 

For fansen Produksjonsmessig høres det nemlig overraskende sprekt ut. 

Låtene er heller ikke verst, selv om tekstuniverset kan føles noe utdatert og tempoet blir vel heseblesende i lengden. 

Ingen omveltende utgivelse, men for gammelfansen og Datarocks 50 medlemmer er dette garantert en fin lyttestund. 

Og bare så det er sagt: 
Kjenner du ikke til Devo, er det obligatorisk å pløye seg gjennom katalogen pronto! 
