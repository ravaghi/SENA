Gitarrock fra New York
Bandnavnet er hentet fra Lou Reeds beskrivelse av musikken til Velvet Underground, og det er en god ting. 
Pavement er et forbilde, og det er også bra. 

Produsent John Agnello har jobbet med Sonic Youth, enda et pluss. 
Gjengen fra Staten Island gir ut album nummer tre, og det er heller ikke ille. 
Cymbals Eats Guitars byr på skurrende gitarrock, og snevet av glam på "Jackson" skaper en umiddelbar godfølelse. 
Platens tema er derimot alvorlig nok; en venns død. 
"I raise a toast to the rock 'n' roll ghost", synger Joseph D’Agostino på "XR". 
Skål! 
Utgis mandag. 

Beste spor: 
"Jackson", "XR", "Child bride", "Chambers". 
