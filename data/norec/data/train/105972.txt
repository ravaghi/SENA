Apparatjik: «We Are Here»
(www.apparatjik.com) 

Lett og lavmælt supergruppe. 

Det er lov å ha forventninger til et lag satt sammen av a-has Magne Furuholmen, Mews Jonas Bjerre, Coldplays Guy Berryman og tungvekter-produsent Martin Terefe. 
Så dufter da også Apparatjik av alle involvertes band - ikke minst «In A Quiet Corner» høres ut som en kassert Coldplay-låt. 

Tross et par overkunstneriske og nesten-pretensiøse opptredner i offentligheten er uttrykket på plate overraskende florlett og melodiøst. 
Så lenge Bjerre har kommandoen over vokalen blir den groove-baserte elektronika-popen til Apparatjik både atmosfærisk og besnærende. 
Og alternativt i forhold til medlemmenes hovedband, men ikke så langt ute at det ikke kan være kommersielt også. 

BESTE LÅT: 
«Josie» 
