Irske viser med Knopfler-hjelp
Bap Kennedy fortjener oppmerksomhet, og kanskje et samarbeid med Mark Knopfler er det som skal til. 
De har turnert sammen før og frontet en gang hvert sitt band; Energy Orchard og Dire Straits. 
Martin "Bap" Kennedy har gjennom årene også skrevet og sunget med folk som Steve Earle og Van Morrison, og han er storebror til Brian Kennedy som kanskje huskes fra et Grand Prix. 
Bap solodebuterte i 1998 og fremstår som en singer/songwriter av irsk støpning. 
Knopfler har produsert, i tillegg til å spille gitar og kore. 
Guy Fletcher er også med, uten at Dire Straits-folkene står i veien for visene til Bap fra Belfast. 
Ligner det noe, er det i tilfelle Dylan. 
Musikken farges av fløyte og fele og Baps varme stemme. 

Beste spor: 
"Shimnavale", "Not a day goes by", The right stuff", "Celtic sea". 
