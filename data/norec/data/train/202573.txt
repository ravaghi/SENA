Zepto Znote 6214W
Søt for jentene og lekker for gutta, med ytelse som ikke står tilbake for mye annet bærbart til under ti lapper. 
En virkelig bra bærbar, eller får den det tvilsomme stempelet "god til å være norsk"? 

Det er siste PC ut her i vår fysiske test av de bærbare vi nettopp har sammenlignet. 
Vi har spart den "lille" Zeptoen til slutt, og strengt tatt er det en maskin som det er lett å like. 
Når til og med en ihuga Mac-bruker kom over og mente den så bra ut skjønte vi at Zepto nå har tatt et steg i rett retning med designen. 

LES OGSÅ: 

Sort og rund i kantene. 
Den hadde kanskje passet fint inn i Knight Rider! 

Fulle spesifikasjoner: 

Intel Core Duo T2400 @ 1,83 GHz 14" skjerm i bredformat (1280 x 768 piksler) 1x 512 MB DDR2-minne 60 GB harddisk (5400 rpm) 8x DVD dual-layer DVD/CD-brenner (slot in) nVidia GeForce Go 7600 (512 MB minne) 54 Mbps WLAN (a/b/g) GB LAN + modem Blåtann og IR 4 x USB, lyd inn/ut, intern mic 1 ExpressCard kortplass 3-in-1 kortleser: MMC, MS, SD VGA og TV-ut Operativsystem: 
Windows XP Home Dimensjoner (B/D/H): 
34,0 x 24,5 x 3,5 cm Vekt 2,5 kilo Pris: 9.990,- kr inkl. mva. 

Alle tekniske data finner du her! 

Som vi ser er det en velutstyrt PC vi har med å gjøre her. 
Noe er det likevel spart på for å pressen denne saken under ti tusenlapper. 
Harddisken er ikke av de største, og 512 MB minne er heller ikke noe å skryte av. 
Maskinen kommer også kun med en modul, så det er klart at denne er ment å ha 1 GB installert. 
Oppgradering av minnet vil derfor være en smal sak for de som mener de trenger mer. 

14 tommeren på denne maskinen har ikke det blanke kontrastbelegget som vi finner på de fleste nye skjermer, så hvis du er litt "old school" så har du sjansen her. 
Oppløsningen er på noe 1280 x 768 piksler. 
Uten kontrastbelegg er skjermen naturlig nok ikke like raus i fargespekteret som sine blankere slektninger, men alt i alt er det et helt kurant eksemplar som er på Zeptoen. 

Konstruksjon 

Lokket er perfekt hengslet slik at du elegant kan åpne den med en hånd. 
Generelt virker maskinen solid konstruert med unntak av ett punkt, og det er baksiden av skjermen. 
Der er plasten ganske enkelt for myk, noe som gjør at det er forholdsvis lett å presse den inn i selve LCD-panelet fra baksiden. 

Tastaturet har samme type layout som vi fant på Tundra 1032X, med Fn-tasten rett under venstre shift i stedet for ctrl. 
Det er altså mye en vanesak dette, men nå som bærbare er såpass utbredt og folk bytter oftere hadde det klart vært fint med en standardisering av plasseringen til de vanligste tastaturknappene. 
Ellers er det stille, kontant og behagelig å skrive på. 

Med touchpaden har Zepto valgt stil over funksjonalitet. 
Og den ser unektelig stilig ut, for den ligger i plan med håndleddstøtten og har en tilsvarende småruglete overflate. 
Men dette fører til at den ikke har samme følsomheten som vi finner på de fleste andre bærbare PCer. 
Men når det er sagt fungerer den som den skal, du må bare være beredt på å bruke litt mer trykk enn det du vil være vant til. 
Det er også usynlige skrollefelt både horisontalt og vertikalt på denne touchpaden. 
De to tilhørende knappene er helt kurante til sitt bruk. 

Tilkoblingene på Znote finnes bak og på begge sider. 
Foran er kun IR-porten diskret plassert. 

2 x USB, VGA- og TV-ut, samt LAN er plassert bak. 

Venstre side: 
Strømminntak, modem, WLAN av/på-knapp, USB, firewire, minnekortleser og ExpressCard/54-slot. 
Og grillen for varmluft. 

På høyre side finner vi lyd inn/ut og den siste USBen. 
I tillegg slot-in DVD-brenneren. 

Mye kraft for pengene 

Vi må naturligvis sammenligne Zeptoen med Aspire 5600, Tundra 1032X, og Dell Inspiron 6400. 
Vi minner også om at Dellen vi har testet her kun hadde internt grafikkort. 

Prosessorytelse i sekunder, lavere er bedre. 
Selv om den har en raskere prosessor enn den vi finner i Aspire 5600 og Inspiron 6400, ser vi ikke store forskjellen her. 
Problemet ligger nok på minnesiden, for ettersom Zeptoen kun har EN minnemodul innstallert får den ikke nyte godt av doble minnekanaler slik som de andre maskinene. 

3DMarks og PCMarks: høyere er bedre. 
GeForce 
Go 7600 gjør denne maskinen til det klart beste valget når det kommer til spilling! 

Batteritid i minutter. 
To timer, akkurat som Aceren. 
Det holder ikke til en dag i parken, men er nok til et par-tre forelesninger. 

Vi vil ikke kalle Zepto Znote 6214W for en spesielt støyende bærbar. 
Men når den først blir varm kjøles den naturligvis av en vifte som høres (pluss litt harddisksus dersom du er i et stille rom). 
Noe annet ville jo også vært uvanlig med en såpass kraftig maskin, så vil du ha en som er helt tyst må du nok lete etter en som ikke har fullt så kraft under panseret. 
Men vifta er jevn, med rolig lydsignatur og holder maskinen forholdsvis kjølig. 

Konklusjon 

Zepto Znote 6214W er en snerten sak, og holder ikke ytelsen under det lekre utseendet for deg må du nok opp i versting-klassen for virkelig å bli lykkelig. 
Den er også velutstyrt: IR, blåtann, a/b/g WLAN, ExpressCard/54, firewire, TV-ut... du vil ikke føle at du mangler noe særlig med denne PCen. 
I kombinasjon med ytelsen og prisen gjør dette Znote 6214W vanskelig å ikke like. 

Men perfekt er den nå ikke. 
Detaljer som bedre touchpad og tastatur-layout, samt det myke lokket gir oss litt å sette på ønskelisten vår for fremtidige modeller. 
Batteritiden skulle vi også gjerne sett var litt lengre. 
Klasker de på en skjerm med litt mer sprut også sier vi heller ikke nei takk. 

Men slik maskinen er nå er den likevel en fin kraftpakke. 
Den karrer derfor såvidt til seg en femmer på vår terning-skala. 

Tilbudet på 9.990,- finner du hos Netshop. 
