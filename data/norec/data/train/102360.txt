Film:Godlynt action 

«G.I. Joe: 
Retaliation» skulle egentlig vært på kino i fjor sommer. 
Den offisielle forklaringen på at den ble holdt igjen er at filmselskapet ville konvertere den til 3D. 

Den uoffisielle er at filmen «testet» dårlig, selv i segmentet den er til for: 
Gutter, 14-17 år. 

Om den lot seg redde? 
Vel. 
«G.I. 
Joe: Retaliation» er mindre selvhøytidelig enn «G.I. 
Joe: The Rise Of Cobra» (2009). 
Dette er en film som aksepterer at den er «basert» på et leketøy. 

Historien er den tretteste av de trette. 
Bandittene i Cobra-organisasjonen, med Zartan i spissen, har klonet den amerikanske presidenten. 
De vil ta over verden ved å tilsnike seg kontrollen over alle klodens atomvåpen. 

For at dette skal være mulig må amerikanernes beste soldater - «the Joes» - ryddes av veien. 
Cobraene arrangerer et bakholdsangrep i Pakistan. 
Kun tre helter overlever. 
Men alt ordner seg. 
Spesielt etter at den pensjonerte generalen Joe Colton (Bruce Willis, dessverre lite utnyttet) mønstrer på laget. 

«Retaliation» forutsetter i en viss grad at du kjenner til «G.I. 
Joe»-universet fra den forrige filmen, eller fra tegneserien fra 1980-tallet. 

Den forutsetter fremfor alt en langt fremskreden fetisj for futuristiske våpen. 
Over halve moroa i denne filmen kommer fra eksploderende insekter (såkalte nanomitter), varmesøkende kuler, motorsykler som går i oppløsning og omdanner seg til bomber og general Coltons våpenmuseum av en privatbolig. 

Jonathan Pryce koser seg som den amerikanske presidentens kloning («jeg spiste middag med Bono i går!»). 
Og Dwayne «The Rock» 
Johnson har kroppen til å leve opp til navnet «Roadblock» (veisperring). 

Regissør Chu, tidligere mest kjent for dansefilmserien «Step Up» og Justin Bieber-opuset «Never Say Never», får bruk for koreografievnene sine i en ganske flott scene omtrent midtveis, der en gjeng ninjaer, hengende i vaiere, kjemper i en fjellvegg i Himalaya. 

Humoren er bløt, 3D-aspektet stort sett bortkastet og filmen klarer ikke å slutte i tide (den ville ha vunnet på det). 
«G.I. 
Joe: Retaliation» er action på lavt ambisjonsnivå. 
Men den er dustete på en godlynt måte, og det er vanskelig å hisse seg opp over at den finnes. 

MORTEN STÅLE NILSEN 
