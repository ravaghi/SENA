Ikke god pop
Særpreget som forsvant i jakten på en popdronning 

Pophatere begrunner sin misnøye med popsangenes enkle og forutsigbare strukturer samt det faktum at musikken dyttes på oss overalt. 
Popelskere forsvarer musikken med at det er nettopp gjenkjennbarheten og eksponeringen som skaper hiter. 
Forskjellen på god og dårlig pop er at kvalitetspop gjenkjennes uten mange repetisjoner, men overmanner deg før din kritiske sans kobles inn. 
Den lar seg ikke bryte ned i enkeltdeler, men kan løftes av elementer som sangstemme og tekstkvalitet. 
Ingeborg Selnes' annetalbum er sammensatt av følgende elementer: 
Universals ønske om en moderne norsk popdronning. 
Piano som ledende akkompagnement inne i en dur av syntetiske lyder. 
En sangstemme hvis eventuelle særpreg er forsvunnet i miksen. 
Melodier som refuserte Melodi Grand Prix-bidrag. 
Engelske tekster. 
Radiokanalenes trolige eksponering av «I Don't Believe» og «Feel It» til tross, «Heartcore» er ikke god pop. 

HELGE OLSEN 

Enig med vår anmelder? 
Si din mening her. 
