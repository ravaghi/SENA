Om kunst, livet og døden
Drama/sort komedie 

Italia/Frankrike/Tyskland 2015 

Regi:Nanni Moretti 

Manus: Nanni Moretti, Francesco Piccolo, ValiaSantella 

Skuespillere: 
Margherita Buy, John Turturro, GiuliaLazzarini, Nanni Moretti, Beatrice Mancini, Stefano Abbati, EnricoIanniello, Anna Bellato 

Aldersgense: 6 år 

Egnethet: 
Ungdom/voksen 

Den prisvinnende manusforfatteren, regissøren og skuespilleren Nanni Moretti lager sosialrealistiske filmer, oftest som et selvbiografisk studium og med et kritisk blikk på samfunnet. 
I Filmen «Il camain» tok han for eksempel for seg Berlusconi, og i «Italia i april» handlet det om utfordringene rundt det å bli far for første gang. 

I denne filmen handler det om regissøren Margherita (Margherita Buy) som har laget soisalrealistiske filmer i en årrekke, men som plutselig begynner å tvile på seg selv. 
Hun føler hun lirer av seg de samme frasene uten å egentlig vite hva hun sier, eller hvorfor hun sier det. 
Moren ligger for døden, og det er mye av grunnen til at hun føler at alt rakner. 

Filmen opererer på mange plan, og det er ikke alltid like lett å skille mellom hva som er drøm og virkelighet. 
Filmen lar mye være åpent for tolkning og inviterer publikum til å lese mellom linjene og trekke inn egne erfaringer i tolkningen. 
Deler av filmen er fabelaktig og byr på mange vakre og interessante refleksjoner rundt livet og døden. 
Mens det tidvis blir noe langtrukkent. 
John Turturros karakter som den stereotypiske amerikanske skuespilleren med et ego som er større enn ferdighetene, letter stemningen og bidrar til det meste av filmens humor. 
