Nicki Minaj:«Pink Friday: Roman Reloaded» 

(Universal) 

Forvirret oppfølger. 

Dette sjarmerende trollet har spyttet de seneste årenes aller mest spennende gjestevers, men på 19 spor beviser Nicki Minaj for annen gang at hun sliter med albumformatet. 

Forvirring er ikke forbeholdt karakterene hun spiller i låtene. 
Uttrykksmessig havner Minaj mellom en snerten Busta Rhymes og en østrogenisert Taio Cruz. 
Hennes enestående raptekke kjemper mot platens altfor generiske og tidvis grusomme halvdel av arena-dance. 

Nicki skulle ha vært strålende, men hun pisser gjennom silen og spruter i alle retninger. 
Fremfor å bli verdens beste rapper med byste, bestemmer hun seg heller for å være en halvhjertet Katy Gaga på en kopp aggro-saft. 

BESTE LÅT: 
«I Am Your Leader» 
