Gjør det selv Ke$ha!
Da Ke$ha omtalte sitt nye album "Warrior" som en "Cock Rock"-skive inspirert av hennes forkjærlighet for 70-tallets rock, steg nysgjerrigheten til nye grenser. 
Den amerikanske popstjernen ble verdenskjent da hun sang om å feste hele natta i elektro-poplåta "TiK ToK". 
Senere har hun blitt kjent for å bruke uante mengder auto tune, og anklaget for ikke å kunne synge. 

"Warrior" er hennes rebelske svar . 
Auto tune er nærmest borte og man kan høre rocka elementer her og der. 
Hun synger til og med en låt med Iggy Pop! 
Men i bunn og grunn er det mye av det samme gamle. 
Fest, drikking og sex er temaet for tekstene. 
Sammen med pumpende bass, overdrevne synth-melodier og hennes irriterende rapping, blir dette den gamle suppa som ironisk nok alltid blir en hit. 
Kanskje ikke så rart når hun har med a-laget av låtskrivere som står bak superhits som Maroon 5`s "Moves Like Jagger" og Rihannas nye "Dimonds". 
Kanskje hun burde lage låtene selv neste gang. 
