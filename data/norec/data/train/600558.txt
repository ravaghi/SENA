Kleint om kjærlighet
Drama/komedie 

Norge 2015 

Regi: 
Jan Vardøen 

Manus: 
Jan Vardøen 

Skuespillere: 
Ingeborg Sundrehagen Raustøl, Helge Jordal, Bjørn Sundquist, Hilde Louise Asbjørnsen, Sverre Anker Ousdal, Hege Schøyen 

Aldersgrense: 
12 år 

Hva skal man si om Jan Vardøens nye film? 
Bildene av Oslo er vakre, hovedpersonen Ingeborg Sundrehagen Raustøl likeså. 
Hege Schøyen er også et lite lyspunkt, men resten er ganske så ulekkert. 
Jan Vardøen har både skrevet manus, regissert og produsert filmen, så det forklarer hvorfor den i det hele tatt er blitt laget. 
Men ikke hvorfor den settes opp på kino? 

Filmen handler om Ingvild som jobber som stage manager på Nathionaltheatret. 
En kveld ser hun Jeppe (Helge Jordal) i salen, en svært kjent, men aldrende skuespiller som ikke har jobbet like mye den siste tiden. 
Han er overstadig beruset og roper skjellsord mot scenen. 

Senere treffer hun ham igjen på en bar, og hun følger ham hjem siden han ikke kan stå på beina. 
Hun sovner på sofaen hans, og da hun våkner neste dag er han plutselig helt forandret. 
Han er superkokk, kan sine drinker, og oppfører seg som en god gammeldags gentleman (muligens noe selvbiografisk dette?) 

Så, helt ute av det blå, vil plutselig denne unge, vakre kvinnen ha sex med ham. 
Han er ikke sikker, men lar seg liksom overtale. 
Dette leder til den kleineste sex-scenen jeg har sett på lenge. 
Så viser det seg at han egentlig er faren hennes. 
Når hun i tillegg blir gravid, kanskje med hans barn, er farsen komplett. 
