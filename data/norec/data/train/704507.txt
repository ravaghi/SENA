Stilsikker oppfølger
Dette er oppfølgeren til "How to fake it in America", saksofonist Bendik Brænnes spellemannsbelønnede ferd inn i countryland. 

Det var innspilt i Nashville, men her hjemme har vi folk som brødrene Amund og Henrik Maarud. 
David Wallumrød spiller Hammond på to kutt, der to kordamer fra nevnte countryhovedstad også er med. 
Saksofon-spillet var begrenset på debuten og er nesten borte her. 
Brænne konsentrerer seg om vokal og piano og skriver sanger med broren Mattis. 
Han åpner med å hylle lyden fra byen Bakersfield, skapt av croonere som Merle Haggard og Buck Owens. 
Grateful 
Dead var et band som brakte arven videre, og i "Cold fusion" er ikke Brænne så langt unna disse. 

Beste spor: 
"Bakersfield sound", "Cold fusion", "Times (got nothing on you)". 
