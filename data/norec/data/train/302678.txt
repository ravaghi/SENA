Effektiv popmetal og store riff
Walisiske Lostprophets søkte lykken i Los Angeles. 

|||ALBUM: 
Det har ikke bare vært enkelt å få satt dette albumet til verden. 

Walisiske Lostprophets pakket sekken og dro til LA allerede i 2006 for å påbegynne arbeidet med «The Betrayed». 
Byråkratitrøbbel og vraket låtmateriale tilsvarende et helt album har gjort sitt for at det tatt sin tid å ferdigstille verket. 

Selv om platen mangler storhiter som «Last Train Home», vil fansen neppe rase. 

Ian Watkins & co balanserer fremdeles sine episke refrenger oppå store gitarriff og velkalkulerte arrangement. 

«Dstryr/Dstryr» lukter på Rage Against the Machine-kalibrert tungfunk, mens «Where We Belong» er 30 Seconds to Mars-pompøs uten at Lostprophets framstår tilsvarende plumpe og desperate. 

I sum er «The Betrayed» effektiv popmetal som på sitt beste leverer massiv og medrivende rock. 

Men den begrenses også til tider av det noe ansiktløse formatet. 
