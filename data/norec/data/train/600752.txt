Nærhet
Regi: 
Pedro Gonzáles-Rubio 

Spansk/italiensk tale – norsk tekst 

Anbefales fra 9 år 

Dette er en film som gjennom hverdagslige hendelser, hverdagslige bevegelser, hverdagslig tale, åpenbarer et landskap, både et mentalt og geografisk landskap: 
Det ytre landskapet er et av verdens største korallrev utenfor Mexico. 
Det indre landskapet handler om nærhet – nærhet mellom fedre og sønner, i linjen bestefar/sønn/sønnesønn. 
Nærheten til mangfoldigheten i naturen. 
Nærheten til fiske/det å være til sjøs. 

Regimessig er filmen meget bevegelig, tett-på, konkret, med skuespillere som oppfører seg som om et skjult kamera og skjulte båndopptakere er plassert ved og omkring dem. 
Det som fortelles er da Natan, fem, seks år, blir med sin far og bestefar på fiske og dykking ved dette korallrevet. 
De er av mayaindiansk slekt og lever av å fiske. 
Natans italienske mor har for lengst flyttet til Italia med sønnen, hun er forgiftet av et helt annet liv. 

En må til en forfatter for å gi «Alamar» den beste mulig sammenligning: 
Til Ernest Hemingways noveller. 
Som i dem synliggjøres en verden og en holdning gjennom enkle, konkrete grep og – dialoger. 
