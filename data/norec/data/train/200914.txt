Acer Aspire 7600U
Alt-i-ett på 27 tommer - med smart fot. 

Acer har en serie med alt-i-ett-PC-er med Windows 8 og berøringsfølsom skjerm. 
Forskjellene ligger i skjermstørrelse og prosessor, samt lagringskapasitet. 
Vårt testeksemplar har stor skjerm, men prosessoren er midt på treet. 

Her er de andre stasjonære PC-ene med berøringsskjerm vi har testet så langt: 

Acer-serien består av tre modeller, de to minste har 23-tommers skjerm, Core i3 eller i5 prosessor, 4 eller 8 GB minne og 500 GB eller 1 TB harddisk. 

Vårt testeksemplar har følgende spesifikasjoner: 

Prosessor: 
Intel® Core™ i5-3210M (to kjerner) 
Minne: 
8GB DDR3 NVIDIA® GeForce® GT 640M 2GB Lagring: 
1TB + 32GB Cache SSD Optisk drev: 
Blu-Ray Skjerm: 27" 1920 x 1080 10-punkters berøring. 
Nettverk: 
Gbit kabel, WLAN 802.11abgn, Bluetooth 4.0 Trådløst tastatur USB3.0 

Design 

Acer kaller det "Airy design" - skjermen har et heldekkende glass som fortsetter nedenfor selve skjermen og utgjør støtteflaten i front. 
Det kan dermed se ut som om maskinen svever over bordflaten. 

Tastaturet og musen har matchende design. 

I tillegg til glassplaten har maskinen et støttebein som trekkes ut fra baksiden av maskinen når den pakkes opp. 
Når du så har plassert maskinen på bordet kan du ganske enkelt forandre vinkelen på skjermen ved å dytte eller trekke toppen av skjermen bakover eller forover. 
Foten er bevegelig nok til å la seg justere, men er samtidig fast nok til at det ikke er noen fare for at den skal begynne å sige bakover. 
En utmerket løsning. 

Det er også mulig å henge skjermen på veggen, det følger med en spesialbrakett med VESA-kompatible skruefester og avstandsskruer. 
Denne braketten skrur du fast i veggfestet, så kan du ganske enkelt hekte maskinen av og på veggfestet. 

På skrivebordet kan skjermen legges bakover mellom 30 og 80 grader. 
Selve skjermen måler vi til å være beskjedne 35 mm tykk, og baksiden er flat. 
Men den kan ikke legges flatt fordi festet til støttebeinet stikker ut ca 18mm 

Tilkoblinger 

Maskinen har tilkoblinger for lyd inn og ut, samt SD- kortleser og to USB 3.0 porter på venstre side. 

På høyre side finner vi Blu-ray spilleren som også fungerer som DVD-brenner. 

På baksiden finner vi tre HDMI tilkoblinger (to av disse er innganger for spillkonsoll eller annet utstyr som trenger skjerm), optisk lyd ut, nettverk og to USB 3.0. 

Tilkoblingen for strøm er fiffig, den sitter i tuppen av støttebeinet. 
Dermed er den aldri i veien. 

I bruk 

Med firekjerners Core i5, nVidia grafikk og SSD som cache til harddisken oppleves maskinen som rask både i oppstart og bruk. 
Det er fremdeles lit strikk-respons ved rask flytting av vinduer og en del objekter, men det er ikke problematisk. 

Skjermen har god betraktningsvinkel, men som alle andre berøringsskjermer får du rikelig med gjenskinn og fingermerker. 
Pusseklut følger med. 

Oppløsningen på 1920 x 1080 er ikke optimal for en 27-tommer, men prisen blir en del lavere enn de råeste - som byr på 2560 x 1440 piksler. 

Ytelsen målt med Geekbench ga en score på 8642, som er et godt stykke under det Dell sin 27-tommer med Core i7 presterte. 
Prosessiren i Acer 7600U er en mobilprosessor og har lavere ytelse og varmeutvikling enn prosessorene beregnet på ordinære stasjonære PC-er. 
Skal du drive med videoredigering eller annen tung bruk vil du merke forskjell. 
Til hverdagsbruk er ytelsen imidlertid mer enn god nok. 

Windows opplevelsesindeks gir samme resultat som Dell sin maskin, her er det i begge tilfeller skrivebordsgrafikkytelsen som trekker ned. 
Prosessorytelsen ligger på 7,1 sammenlilgnet med Core i7 sin 7,9. 
Diskytelsen er også den samme på 5,9. 

Konklusjon 

Maskinen er elegant og funksjonell. 
Designet er gjennomført og den er ganske fleksibel i bruk, både som alminnelig stasjonær og tilbakelent som berøringsskjerm. 

Ytelsen er god til det aller meste, inkludert lettere spill og kreativ bruk. 

Her er de andre stasjonære PC-ene med berøringsskjerm som vi har testet så langt: 

Acer Aspire 7600U (DQ.SL6EQ.001) 
