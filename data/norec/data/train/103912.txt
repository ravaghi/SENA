Bette Midler:«Sings The Rosemary Clooney Songbook» 

(Columbia/Sony) 

Sangene til legendariske Rosemary Clooney i ny innpakning, signert Bette Midler. 

Bette Midler trekker Rosemary Clooneys slagere frem i ny innspilling med blant andre Barry Manilow og Linda Ronstadt. 

Clooney, som døde av lungekreft i 2002, 74 år gammel, var en av de store amerikanske sangerne på 1950-tallet. 
Med bakgrunn i jazzen var Clooney en av datidens favoritter med jazz- og storband-slagere på repertoaret. 

Med stor musikalitet og innlevelse tolker Bette Midler velkjente sanger som bl.a. «This Ole House», «On A Slow Boat To China» og «Memoires Of You», sanger som Clooney spilte inn på første halvdel av 1950-tallet. 
Hun gir sangene et nytt liv, og dette er rett og sett en hyggelig plate og god underholdning. 
Med denne platen vil kanskje mange gjenoppdage Rosemary Clooneys tolkninger. 
