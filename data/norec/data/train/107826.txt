Iver Kleive:«Hyrdenes tilbedelse» 

(Kirkelig kulturverksted) 

Musikeren Iver Kleive har spilt inn en hel juleplate på klaveret i Kulturkirken Jakob i Oslo. 
Her improviserer Kleive over de kjente og kjære julesangene, i tillegg til at han har komponert tittelmelodien. 

Kleive er en meget dyktig musiker, og det er mye vakker musikk og improvisasjoner på platen. 
Jeg synes imidlertid det blir litt for ensformig med fjorten julesanger i én og samme innpakning. 

Dette er absolutt en anti-stress-plate, der du også kan synge med og teste hvor mange vers av de kjente julesangene du fortsatt husker. 
