Heidi Hauge:«Country Perler» 

(Showtime Records) 

Heidi Hauge utelukkende på norsk? 
Heller det enn på engelsk. 

Erketradisjonell country - hårfint balanserende på kanten mot dansebandmusikken - er ingen stor genre i Norge, og uten konkurrenter har Heidi Hauge naturlig nok fylt et hull hos det samme publikummet som trykket Lillian Askeland til sitt bryst for en kvinnealder siden. 
«Country Perler» er en blanding av nye og gamle sanger, samt noen nyinnspillinger av tidligere låter. 
Selv om Hauge synger tekster som aldri trenger plagsomt dypt, gjør hun det med klar og distinkt stemme. 
Og det skjer endelig helt og holdent på norsk, noe som burde knytte henne enda nærmere til sitt publikum. 
Dessuten er lydbildet friskere enn tidligere, mye takket være tangentmann Thor Einar Ribe og steelgitarist Dag Wolf. 
Et helt greit stykke brukskunst. 
