Søt, men klønete
Regi: 
Dominic Savage. 
Genre: 
Drama. 
Britisk 

STJERNER: 
Samina Awan, Tom Hudson, Wasim Zakir 

HANDLER OM: 
Oppdatert «Romeo og Julie»-historie om kjærlighetsforhold mellom pakistanske muslimer og hvite engelskmenn i et nitrist, hatefullt England. 

DOMMEN: 
Nordbritisk brunsteinsrealisme nå også i ungdomsfilmstapning. 
Adam og vennegjengen hans er i ferd med å eksplodere av inngrodd, nedarvet hat. 
Men den 17 år gamle muslimske jenta som akkurat har begynt i tapetbutikken, er fryktelig søt. 
Broren hennes, Yousif, cruiser rundt i byen og leter etter oversminkede engelske jenter i miniskjørt. 
«Love + Hate» er velment, men klønete. 
Overbevisende når den tar for seg grobunnen for misnøye i arbeiderklasse-England, mindre så når den skal skissere opp veien opp og over de mellommenneskelige motsetningene. 
Det var sikkert ikke meningen, men filmen ender liksom opp med å hevde at seksuell tiltrekning kan overvinne rasisme, dersom jentene er pene nok, og at alle som tør bryte opp og stikke av til en større og mer sofistikert by, har en sjanse. 
Hvor håpefullt er det? 

MORTEN STÅLE NILSEN 
