Unit Five:«Langt til Hollywood med Hurtigruten» 

(Hitsongs) 

Etter nesten atten år er Unit Five tilbake med en ny plate. 
De var bedre før. 

Tiden har løpt fra Tore Hansen og Unit Five. 
De hadde sin storhetstid på 1980-tallet, men har ikke helt klart å følge med tiden. 

Det er ikke samme gløden og spruten over det som en gang var verdens nordligste popband. 
Tore Hansen er fortsatt vokalist og frontperson. 
Han har skrevet elleve av de tolv sangene på dette sjette Unit Five-albumet, den siste har Randi Hansen (hun med «Sola di») signert. 

Unit Five serverer voksenpop, med flere melankolske tekster. 
Fansen er nok blitt eldre med Unit Five, og de klarer neppe å få mange nye med denne platen, der «Lene», «På vei» og «George og Kjell Magne» er best. 
