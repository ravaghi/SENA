Oslo Chamber Orch.:Terje Tønnesen,fiolin Vivaldi: 
4 Seasons 

Simax/Grappa 

Årstider med tordenskrall 

Dette er ikke helt hva det gir seg ut for å være, en innspilling av Vivaldis superklassiker «De fire årstider». 
Det tar et par minutter med trafikkstøy og feleoppvarming før de kjente tonene fra «Våren» drar oss i gang. 
Terje Tønnesen har ikke bare bidratt med tilleggsmateriale som det diskré opplyses om i omslaget - musikken brytes kontinuerlig opp med samples og ulike instrumentaleffekter. 

Selv om Tønnesen langt fra er den første som nytolker dette verket, står denne innspillingen trygt. 
For det første spiller Tønnesen og Kammerorkesteret drivende godt når de spiller Vivaldis musikk. 
Tillegg av perkusjon understreker det drivende, dansbare i musikken. 
De nyskrevne bidragene oppleves å være i fruktbar dialog med verkets karakter og dramaturgi. 
Platen er et konsertopptak fra Uranienborg kirke, og lydtekniker Geoff Miles har gjort en mesterlig jobb i å balansere akustiske instrumenter, lydbånd og kirkerom i en delikat lydgjengivelse. 

CARL PETTER OPSAHL 
