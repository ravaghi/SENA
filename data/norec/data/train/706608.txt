Den gotiske rocken lever godt i Ryfylke
Mørkt, tett og tøft fra Long Night. 

Long Night: 
"Barren land" (Swiss Dark Nights) 

Jeg husker ennå da da jeg hørte Sisters of Mercy for første gang. 
Året var 1985, og siden har jeg hatt en svakhet for gothrock. 

Det går ikke mange sekunder før denne godfølelsen vekkes til live når Long Night åpner med "East of the sun, west of the moon". 
Østen Bergøy er for Long Night hva Andrew Eldritch er for Sisters of Mercy. 
En gotisk stemme fra en annen verden. 

Mannen fra Randøy i Hjelmeland har bakgrunn fra The Morendoes og Tristania. 
Der spilte også gitarist Tommy Olsson, og han var i tillegg med i Tau-bandet Elusive. 
Sammen med gitarist Arne Sørli ga de ut minialbumet "Sorrow returns" i 2016 som Long Night, og nå er den første fulllengderen fra trioen her. 

Åpningen er som nevnt bra, og de fortsetter med "The night's ablaze" i samme spor. 
Tittelkuttet "Barren land" er mørkere og mer truende, elegant produsert. 

Long Night byr på en fortettet stemning, men samtidig tilbakelent nok til at det ikke blir slitsomt. 

Beste spor: 
"East of the sun, west of the moon", "Barren land", "Flickering lights". 
