Home Groan «The Opening Act»
Tuba 

Den norskamerikanske låtskriveren, sangeren og produsenten Martin Hagfors er en produktiv mann, enten han gir ut plater med HGH (med Gebhardt fra Motorpsycho) eller med sitt eget band Home Groan. 
Albumet «The Opening Act» handler om det å være evig oppvarmingsband, noe Home Groan jo har vært i en årrekke. 
Plata åpner med flotte «Cowboys And Cactus» i ekte The Jayhawks-stil. 
Med røttene godt plantet i den amerikanske låtskrivertradisjonen, leverer Hagfors & Co. en hyggelig countryplate hvor tittellåten absolutt er den beste. 
Håkon Gebhardt og medlemmer fra Jaga Jazzist bidrar til at «The Opening Act» blir en aldri så liten trivelig countryopplevelse. 
Mon tro om Home Groan slipper å være oppvarmingsband også i tiden som kommer? 

MARIT AABY VEBENSTAD 
