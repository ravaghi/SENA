Første livealbum på 20 år
AC/DC er ute med sin første konsertplate på 20 år. 
Opptakene er fra River Plate i Argentina, og søramerikanske konsertgjengere er kjent for å gi jernet – bare spør stavangerske metalband som har turnert der. 

På "Back in black" synger publikum faktisk gitarriffet i åpningen, og det er sånne konsertalbum vi vil ha. 
"Dirty deeds done cheap", "Thunderstruck", "You shook me all night long", "Whole lotta Rosie" og "Highway to hell" utløser de samme brølene fra dypet. 
Vi får heller tåle at sangene fra det ferskeste albumet "Black ice" ikke utløser samme reaksjon. 
19 kutt fordelt på to cd-er. 
