Twin Shadow:«Forget» 

(Terrible) 

Høsten reddet, omsider. 

Melankolsk ensomhet på gutterommet; en utømmelig kilde til gripende kunst. 
Som denne debuten fra enda et spennende utskudd med base i Brooklyn, George Lewis Jr. 
Produsert av en fyr fra overvurderte Grizzly Bear har han laget en plate så super at den knapt kan overvurderes. 

Som et mindre humoristisk og mer verdenstynget LCD Soundsystem velter han seg i referanser fra popmusikkens sofistikerte avkroker, smartinger som Brian Eno pre-ambient, Morrissey ca. 1990, Beta Band rundt «Hot Shots II». 
I god enmannsbandstil har han også mye Prince-funk i seg, samt spor av Talking Heads' mørke side. 
Men dette er ikke bare god musikalsk namedropping, det er human og fantastisk musikk med visjon og presisjon. 

BESTE LÅT: 
«When We're Dancing» 
