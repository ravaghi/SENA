Film:Råskarp 

Det rått tilhuggede dramaet, signert veteranen Kim Ki-Duk, ryster og berører med sin kombinasjon av skarp samfunnsanalyse og menneskelig innsikt. 

Filmen krysser grenser for hva du orker å se av fysisk vold, men kompenserer gjennom en sterk og overraskende historie. 

«Pieta» er en grufull påminnelse om hvilke destruktive krefter som kan forløses når penger, lån, manglende betalingsevne og pengeinnkrevere kvernes sammen i en skitten og livsfarlig sirkel. 
Det sterke samspillet mellom de to hovedpersonene gjør dette til en sterk beretning om hevn, skyld og soning. 
