Klubbflørten fortsetter
Emir omfavner klubbtradisjonen fra øyriket. 

Tredje singel er ute etter at Emir tok solosteget ut av Sushi & Kobe. 
I forrige runde gikk han mer lavmælt i sensuelle "Alltid", i etterkant av UK Garage-homagen i debutsingelen "Faller". 

Dansevennligheten ble altså satt på pause med "Alltid", et bra tidspunkt å levere en slowjam mellom to koselige klubbangere. 
Med "Hvis vi må" får vi en distinkt følelse av at sporets reisverk er direkte inspirert av det lykksalige DNA-et til 2-step. 
Den britiske påvirkningen er like tilstede som mumblerap/sang-tingen til Emir. 
Men "Hvis vi må" slår ikke "Faller". 

Når alt kommer til alt: 
Det at Emir omfavner omdømmet til den sløye klubbtradisjonen, nå med det uskrevne bladet Charlie Skien, som skjer rett over Nordsjøen er koselig. 
Miksen mellom en nesten tre tiår gammel elektronisk forgrening og mumlete rapsang er, i mangel på et bedre ord, søtt. 

Men til tross for en kul produksjon biter ikke denne like godt fra seg som fengende "Faller" - et nivå som vi vet Emir kan være på. 

P3 Live: 
Emir - "Faller": 
