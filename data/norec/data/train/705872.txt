Nick J.D. Hodgson:Bedre som låtskriver 

Tidligere Kaiser Chiefs-trommis mangler en del på fremføringen. 

Nick J.D. Hodgson: 
"Tell your friends" (Prediction/Border) 

Nicholas James David Hodgson var trommis i Kaiser Chiefs, Leeds-bandet som debuterte med millionselgende "Employment" i 2005. 
Etter fire album takket han for seg i 2012, og nå har Hodgson omsider fått puslet sammen solodebuten. 

Det har skjedd hjemme, spillende alle instrumentene selv. 
Slik lyder det også. 
Lydbildet er flatt og uspennende, utvannet britpop som hadde fortjent en bedre skjebne. 
Hodson er nemlig ingen dårlig låtskriver. 
Han har McCartney-kvaliteter, var viktigste bidragsyter i gamlebandet og i ettertid har han skrevet for en rekke artister. 
Uvanlig nok er det derfor sangene som er best her, mens framføringen blir for tam. 

Han burde fortalt noen venner om prosjektet. 

Beste spor: 
"Suitable", "Iceberg". 
