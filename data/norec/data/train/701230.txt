Lucy Liu som blodsuger
Charlie-engelen Lucy Liu er USA-født kineser, og hennes skjebne er mer å suge enn å bli utsugd. 

Lucy spiller ukebladjournalist som våkner på likhuset og oppdager at hun har fått tartariske matvaner. 
Da har hun allerede blitt fanga av en macauley-morder med Kato-assistent (en macauley er en ung mann med ubrukt englefjes og dyp uro). 
Han tar livet av henne og sender Lucy over i boksen for udøde, nakne damer med svakt pigment (OK, løpetid for celebrifili-foreningen). 
Hun er vampyr. 

Deretter går det mye bedre, sjøl Liu om på kvinners vis bekymrer seg over rødt kjøtt. 
Hun får hjelp av en litt anonym Van Helsing-sensei som utstyrer henne med hvitløksbuen og sølvpilen, og så engasjerer hun seg uselvisk i jakten på den unge sektlederen og vampyren. 

Dette er en nesten-kul film som er laget i goth-romantisk m,jukporno-lys som først og fremst kan nytes av dvd-seere med gode persienner. 
Stemningen er behagelig alvorlig på den usommerlige måten som kan kompensere for innevarme og bakteriemat, og som blodig forrett er den ikke verre enn at det i hvert fall går an å grille agurk etterpå. 

13-åringer som egentlig ikke skulle se filmen, vil legge merke til at Tingen Grimm i «Fantastiske fire» (Michael Chiklis) spiller hevnsjuk tenåringsfar og politimann. 
