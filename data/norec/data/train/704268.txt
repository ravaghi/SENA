Alvorlige tema i varm innpakning
Det ligger mye livsangst skjult i Portland-duoens myke pop. 

Sarah Versprille og Daniel Hindman møttes på college i New Jersey og har slått seg ned i Portland i Oregon. 
Der har de vært med i Vetiver, ledet av Andy Cabic. 
Selv har de hatt Pure Bathing Culture gående i tre år. 

Debutalbumet "Moon tides" kom i 2013, og oppfølgeren er produsert av John Congleton (Swans, Angel Olsen, Walkmen). 
Det ligger en solmettet dis over lydbildet med Vesprilles varme stemme og Hindmans 80-tallsgitarer, samtidig som tekstene er mørke. 

Åpningskuttet "The tower" er inspirert av flyet fra Malaysia Airlines som forsvant i fjor, mens Vesprilles selvbiografiske "Singer" handler om å tvile på seg selv. 
Mye fint her, men den polerte rammen gjør at oppmerksomheten lett glipper. 

Beste spor: 
"The tower", "Palest pearl", "Darling, save us". 
