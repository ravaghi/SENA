Overdådig action, buldrende tomt
Tettpakket, vanvittig buldrende high-tech-action. 
Men manuset er så å si fraværende. 

HANDLER OM: 
I en ikke alt for fjern fremtid skal NATOs aller beste soldater frakte et fryktelig fremtidsvåpen. 
De blir overfalt av en fryktelig, fryktelig fiende. 
Men «reddet» av en fryktelig, fryktelig, fryktelig vennligsinnet spesialstyrke, «G.I. 
Joes». 

Og NATOs beste vil selvfølgelig bli «Joes»; det er det tøffeste av alt. 
Etter en vill high-tech-action-jakt over det meste av verden, går det mot et fryktelig, fryktelig, fryktelig, fryktelig oppgjør i en fantastisk menneskeskapt verden under Nordpolens iskappe. 

DOM: 
Jo da, dette er utvilsomt avansert action, tettere, villere og sprekere enn mye annet. 

På den andre side: G.I. 
Joe er egentlig et krigsleketøy. 
(I likhet med Transformers.) 
For barn. 
Denne ideen synes å ha fulgt filmen: 
En masse leketøy, utnyttet maksimalt. 
Men med en handling og et manuskript og en dialog i beste fall uttenkt av en allerede krigstrett 12-årings hjerne. 

Mye å se på; ingenting - absolutt ingenting - å tenke på. 
