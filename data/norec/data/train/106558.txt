Lionel Richie:«Coming Home» 

(Island/Universal) Smart idé - schizofrent resultat. 
Popveteranen Lionel Richie har en lang og imponerende karriere å se tilbake på, men har ikke akkurat vært blant bransjens heteste navn de siste 20 årene. 
På «Coming Home» har han alliert seg med noen av samtidens mest profilerte R som Jermaine Dupri, Raphael Saadiq, Dallas Austin, Sean Garrett, Chuckii Booker og ikke minst «våre egne» gullgutter fra StarGate. 
Sistnevnte står bak åpningssporet og førstesingelen «I Call It Love», en småsøt, men vel pubertal, midtempo Rt, med et refreng som er mistenkelig lik StarGates Ne-Yo-hit «So Sick». 
Det er som regel en god idé å strekke seg mot et oppdatert «sound», men når det bare er noen få umiskjennelige Lionel Richie-låter tilbake, får man følelsen av at «gamlefar» prøver litt for hardt på å nå et yngre publikum. 
Resultatet er for så vidt helt greit, men det blir schizofrent; hvorfor skal vi høre på pappa Richie når det finnes 17-åringer som kan sin moderne R&B vel så godt? 

Anbefalte kjøp: 
«Up All Night», «Reason to Believe», «I Love You» (denne platens «Hello»). 

KIKKA KROG 
