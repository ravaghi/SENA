Med Lennon som evig husgud
Crowded House tilbake med energi og entusiasme. 

|||ALBUM: 
Med både Australia og New Zealand i fotball-VM, er det god timing når newzealenderen Neil Finn og hans Australia-baserte gruppe Crowded House kommer med et nytt album. 

I 2005 ble gruppa rammet av en tragedie da trommeslageren Paul Hester tok sitt eget liv. 
Nå er tidligere Beck-trommis, den dyktige Matt Sherrod, inne som fast medlem av gruppa. 

The Beatles og særlig John Lennon er fortsatt husgudene i universet til Neil Finn, gruppas komponist og vokalist. 

Det nye albumet virker mer variert, inspirert og mindre monotont enn det forrige, «Time On Earth» (2007). 

Låtvalget er mer variert, og arrangementene rommer musikalske detaljer som beriker lydbildet. 

Med sin karakteristiske Lennon light-stemme stuper Finn inn i sangene med energi og entusiasme. 

Trolig har den drevne produsenten Jim Scott (Wilco etc.) for anledningen vært Finns gode ånd. 
