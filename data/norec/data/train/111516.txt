Blind idyll
HANDLER OM: 
60-tallets Italia, i en toscansk småby: 
Mirco er en uhyre aktiv 10-åring, som en dag mister det meste av synet I en vådeskuddsulykke. 
Han blir sendt hjemmefra til en streng internatskole i Genova. 
Når han kommer over en lydbåndopptaker, viser det seg at han ikke bare er aktivt og søkende - han har også helt spesielle evner... 

DOM: 
Dette er bygget på historien om Mirco Minacaccis, som senere i livet ble en mye brukt lydmann i italiensk film. 

Det er en såkalt «gammeldags» filmfortelling, fortalt rett fram med stor hjertelighet og på gulnede filmstrimler. 

Det er godt å se, godt å høre og lett å føle. 
Men definitivt idyllisk og romantiserende i overkant. 
