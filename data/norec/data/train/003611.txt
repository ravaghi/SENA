Prince of Persia
Gyllenhaal lykkes ikke som tøffing. 

Hollywood-kjekkasen Jake Gyllenhaal er mest kjent for sin rolle i dramaet Brokeback Mountain, og i thrilleren Donnie Darko. 
Nå forsøker han og bytte ut mykmann-stempelet med en hardbarka actionhelt i Prince of Persia: The Sands of Time. 

Med et mystisk Midtøsten som bakteppe, tar det ikke lang tid før eventyret er i gang. 

Jake Gyllenhaal spiller rollen som Dastan, en gategutt som blir løftet opp til prins. 
Etter et vellykket slag over byen Alamut blir kongen myrdet, og Dastans fremtid blir høyst usikker. 
Når han i tilegg får en magisk dolk i hendene viser det seg at intrigene stikker enda dypere. 

Spillfilm = skitfilm? 

Prince of Persia: 
The Sands of Time bygger på dataspillet med samme navn, og det er jo bare å innse at såkalt spillfilmer ikke har vært veldig gode de siste årene. 

Likevel viser denne filmen at det er mulig å lage en god underholdningsfilm ut av en spillhistorie. 
Effektene er spektakulære og flotte, og jeg tror på det fantastiske og eksotiske landet Persia, hvor filmen utspiller seg. 

I hovedrollen som Dastan, finner vi altså Jake Gyllenhaal, men han er langt i fra den beste skuespilleren i Prince of Persia. 
Mange flaue øyeblikk oppstår når Gyllenhaal forsøker å snakke med sine medskuespillere, han er alt for stiv og unaturlig, ikke særlig troverdig som en persisk prins altså. 

Tung bør for Gyllenhaal 

Filmen har likevel mange andre erfarne skuespillere, som klarer å blåse liv i sine karakterer. 
Ben Kingsley i rollen som kongen bror og Dastans onkel viser at han er en mester i å kle seg i fåreskinn. 

Kronpris Tus, bror til Dastan, spilt av Richard Coyle gjør en av filmens beste roller. 
En kommende konge, som må balansere ansvar og rettferdighet. 

Filmens romanse mellom Dastan og den fagre prinsesse Tamina, spilt av Gemma Arterton, virker til tider unaturlig og klønete. 
Arterton skal ha æren for å ha blåst litt lidenskap inn i Jake Gyllenhaals ellers så følelsesløse skuespill. 

Hovedrolleinnehaver Jake Gyllenhaal klarer ikke å bære en eventyrlige fortellingen i Prince of Persia: 
The Sands of Time på sine skuldre, ihuga tilhengere av filmer som Mumien og The Scorpin King vil få mye å kose seg over, det vil også de som har spilt dataspillet med samme navn. 

Det som kunne blitt en fantastisk eventyrfilm, har endt opp med å være en middels underholdningsfilm jeg like gjerne kan se på tv hjemme. 

Prince of Persia: 
The Sands of Time har premiere i hele landet onsdag 19. mai. 
