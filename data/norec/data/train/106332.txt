Sivert Høyem & The Volunteers:«Exiles» 

Hektor Grammonfon / EMI 

Madrugada-vokalisten Sivert Høyem er ute med sitt andre soloalbum. 
Med sin særegne stemme i forgrunnen presenterer han et jevnt godt album med til dels melankolsk rock og seig energi. 

Sivert Høyem kan enkelte steder minne litt om Mike Scott fra Waterboys på «Exiles». 

Høyem er en god låtskriver. 
Med seg på denne plata har han de fire musikerne som utgjør bandet The Volunteers. 

Sangene vil sikkert glede alle dem som også setter pris på Madrugada. 

Kjærlighet og tapt kjærlighet er temaer som går igjen på flere av sangene. 

«Exiles» er en mer umiddelbar plate enn solodebuten til Sivert Høyem og minner nok litt mer om Madrugada enn den forrige soloplata. 

Anbefalte kjøp: 
«January 3rd», «Exiles» og «Horseshoes». 
