- Digger Ari Behn-vrien Ellen Arnstad, sjefredaktør i Se og hør
Jeg synes at det er mye bra journalistikk i VG Helg, jeg digger Ari Behn-vrien og hårene reiser seg når jeg leser historien om «En pappa går videre». 

Virkelig bra! 

Jeg liker bildet av Ari Behn og aktmodellene godt. 
Det både overrasker og provoserer. 

Det er mye å lese i VG Helg, men noe blir likevel for lite forløst for meg. 
Litt for mange fiffige vignetter som jeg ikke helt skjønner - mye Liv og Lyst... 
Litt for «flinkt» tvers igjennom. 

Det som til syvende og sist trekker ned for meg er at det er altfor likt Dagbladets Magasinet. 
Medie-Norge trenger mer mangfold og unikhet. 
Her treffer ikke VG 
Helg planken godt nok på dette første forsøket. 
