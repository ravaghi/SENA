...And You Will Know Us By The TrailOf Dead: 
«Worlds Apart» 

(Interscope / Universal) 

Moderne progrock med manglende nerve. 

...Trail Of Dead er et av disse bandene med en fanskare så trofast og blodlojal at det tenderer til mani. 
Akkurat det kan forstås, for Austin-gjengen bedriver rock på et avansert nivå, med hyppige tempo- og taktskifter og stadig nye veier å føre lydbildet inn i. 
På denne måten kan de ofte minne om våre egne - og bedre - gutter i Motorpsycho. 
«A Classic Arts Showcase» og «Let It Dive» midtveis er i så måte dette bandet i et nøtteskall, selv om de denne gangen generelt låter mykere - nesten pop'ete - og tekstmessig mer sutrete og foraktfylte enn tidligere. 
Her er det nok en gang mye å gripe fatt i, men dessverre ikke en helhet. 
