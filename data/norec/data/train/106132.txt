Bean-stuing for fansen
Regi: 
Steven Bendelack Genre: 
Komedie. 
Amerikansk/Britisk 

STJERNER: Rowan Atkinson, Max Baldry, Emma de Caunes, Willem Dafoe, Stephane Debac, Jean Rochefort. 

HANDLER OM: 
Mr. Bean har kjøpt lodd på den lokale kirkebasaren. 
Og vinner hovedpremien: 
En tur til Cannes og Middelhavet. 
Han tar tog, opplever den sedvanlige (over-) dosen av Murphys lov: 
Alt som kan gå galt, går galt, til galest mulig tidspunkt. 
Men han treffer i alle fall noen mennesker: 
En ung gutt, en helt usedvanlig selvnytende filmregissør og en meget søt fransk skuespillerinne. 

DOM: 
Lenge - for lenge - lurer man på om Mr. Bean i Rowan Atkinsons katastrofale skikkelse, etter hvert er blitt litt utdatert. 
Det blir gag etter gag, sniffing, snorking, fomling og katastrofeetterlatenskaper i kjent og fysisk og gammeldags - og for lite variert - stil. 

Men omtrent midtveis kommer redningen: 
Den unge russiske gutten og den søte skuespillerinnen får fram en ny side av den grassate fomleren: 
Litt menneskelighet, faktisk. 
Sårt tiltrengt menneskelighet 
