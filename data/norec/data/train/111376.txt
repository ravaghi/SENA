Datarock:«Datarock Limited Edition USB» 

Resirkulert feiring i kjip plast. 

Popkonseptualistene markerer ti år ved å innkapsle diskografien, inkludert videoer og ørten remikser, på nummerert USB-plastdiamant. 
Bonus er blant annet en ålreit bergensk konsertfilm og et sjarmerende pussig instrumentalalbum der låtene har filmregissørnavn. 

Pakningsdesignet og den fysiske boksen er dessverre gjennomført postordreplastikk og det motsatte av eksklusiv. 
Mye kan tilgis ettersom Fredrik Saroeas fine discocroonerduett med Annie, tidligere kun tilgjengelig på vinyl, er tatt med. 

Åpenbart for maniske komplettister, men med tanke på salget av røde treningsdrakter er det jo en del av dem. 

BESTE LÅT: 
«I Will Always Remember You» 

TOR MARTIN BØE 
