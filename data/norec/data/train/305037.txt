Tilbake på gammelskolebenken
Slik låter det når Kvelertak-Erlend spiller black metal. 

ALBUM: 
Originalitet er ikke alltid en dyd. 
I alle fall ikke når det kommer til den gammelskole-black metalen mange norske band gjorde til perfeksjon g et varemerke på tidlig 90-tall. 

Djevel teller medlemmer fra Ljå, Urgehal og Kvelertak-vokalist Erlend Hjelvik. 
Gjengens fascinasjon for Darkthrone, Isengard og Burzum er åpenbar før første låt har rukket å bli 30 sekunder gammel. 

For ti år siden ville man kanskje ha anklaget bandet for å være fantasiløse, men i dagens ekstrem metal-scene hvor velklingende produksjoner og teknisk perfeksjon er standarden, er det noe befriende ved å høre noen gjøre ting på gamlemåten igjen. 

Her freser det av gitarene, produksjonen er mørk og dunkel og de klassiske sagbladriffene kommer på løpende bånd. 
Enten det er groove-orinterte saker som «Mørkefødt» eller Burzum-aktig melankoli i «Vi Malte Verden i Sort». 
