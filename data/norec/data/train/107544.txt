The Bravery «The Bravery»
(Island/Universal) 

Som et gufs fra 1980-tallet. 

Det er visstnok opplest og vedtatt at The Bravery er det neste store bandet fra New York. 
Godt mulig, det. 
I så fall står det ganske dårlig til med rocken i The Big Apple om dagen. 

Målt mot New York-originaler som Velvet Underground, Talking Heads, The Ramones, Suicide og Television, blir The Bravery ganske bleke saker. 
Sam Endicott, som for øvrig også spiller gitar, sutrer og klager seg gjennom et helt album spekket med låter som får meg til å tenke på britisk pop og rock fra Manchester-kanten på 80-tallet. 

Retro-preget er med andre ord påfallende, men The Bravery leverer i det minste noen fengende låter som «Fearless», «Rites of Spring» og «No Brakes». 

Må uansett ikke kjøpes uhørt! 
Hva fanden er det som skjer? 

ESPEN A. HANSEN 
