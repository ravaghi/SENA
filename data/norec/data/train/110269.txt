Anmeldelse:Meat Loaf - «Hell In A Handbasket» 

Tjukken kjører motorsykkelen ettertrykkelig i grøfta. 

Man skjønner allerede av albumtittelen at dette kommer til å bli ille. 
Riktig hvor ille er det imidlertid vanskelig å forstå inntil du hører Chuck Ds (!) gjesterap og versjonen av «California Dreamin'». 
Sistnevnte er så grusom at den kan få en til å lengte etter mer snø og vinter. 

Meat høres hele veien rasende ut. 
På seg selv, på verden, på alle. 
Men sangene som skal formidle sinnet hans er noen middelmådige ludder av noen giddalause, udramatiske MOR-rockkomposisjoner. 

Han kan turnere med «Bat Out Of Hell» (1977) til han faller av scenen. 
Men prisen han kan kreve gikk akkurat ned. 

BESTE LÅT: 
«Blue Sky» 
