Kan mer enn å blåse i saksen
Bendik Brænne: 
"How to fake it in America" (Snaxville). 

Bendik Brænne har spilt saksofon med både Amund Maarud, Dumdum Boys og Noora Noor. 
Nå debuterer han som soloartist og tar seg av vokalen selv. 
Det gjør han på en svært så overbevisende måte på et album innspilt i Nashville med solide navn som gjester. 
Dette er ingen saksofonplate, selv om han slipper til den 69 år gamle saksofonlegenden Bobby Keys (Rolling Stones, The Who, George Harrison, Eric Clapton) på sistekuttet "Turn my way". 
I tillegg hylles saksofonisten King Curtis (1934-1971) på "Curtis came to stay". 
Musikalsk er det ikke så rent lite av The Band å spore i musikken, og det er nesten så en ønsker at Brænne legger saksofonen på hylla og konsentrerer seg om låtskriving og sang i framtiden. 

Beste spor: 
"Curtis came to stay", "Hey Gillian!", "Big white house. 
