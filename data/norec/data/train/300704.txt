Gjør søtnosfordommene til skamme
Lykke 
Li er mørkere enn før. 

ALBUM: 
Nå hadde riktignok Lykke 
Li en finfin liten hit med «Little Bit» tilbake i 2008, en låt hvis naivistiske vokal og søte danserytmikk passet perfekt inn i datidens hverdagshipstertrend, men det lå liksom litt i kortene at den svenske 24-åringen kom til å bli mer husket for sin bolle-oppå-hodet-sveis enn langvarige karriere. 

Det var kult, men litt for sukkertøy, litt for indie, litt for konturløst. 
Bra da, at «Wounded Rhymes» gjør søtnosfordommene til skamme. 

Skjelettet i Lykke Li-popen er det samme, og det er fortsatt dansbart, men mørkere, tørrere, mer mystisk, som om hun har stjælt stilen til indiecountryprinsesse Jenny Lewis og gått i skole hos de mytomane landssøstrene Karin Dreijer og El Perro del Mar. 

Ikke så viktig kanskje, men ganske stemningsfullt lell. 
