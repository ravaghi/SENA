Historien om en fiktiv familie
Under navnet Radical Face er Ben Cooper i gang med en trilogi om den fiktive familien Northcotes. 
Han startet med albumet "The family tree: 
The roots" for to år siden. 
Nå er han kommet fram til grenene og skal avslutte med slektningene. 
Selv om familien er oppdiktet, henter Jacksonville-artisten inspirasjon fra seg og sitt. 
"The mute" bygger på hans egen nevø, som er autist og ikke snakker. 
"The crooked kind" er et barns ønske om å komme fra en mer normal familie, noe Cooper selv kan skrive under på. 

Han er en førsteklasses historieforteller, uten at han glemmer at melodiene er grunnsteinen. 
De tilhører sjangrene folk og alternativ rock, mens tekstene denne gang er formet som brev og dagboknotater. 

Beste spor: 
"Holy branches", "The mute", "Summer skeletons", "The crooked kind", "We all go the same". 
