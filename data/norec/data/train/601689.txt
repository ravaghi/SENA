Ute i ørska
Matters of love and nature. 
(Racing junior/Sonet) 

Det skal noe til for å få lov til å kalle seg brødrene løvehjerte, selv om de gjør det på engelsk. 
Disse brødrene er tross alt copyright-beskyttet av en av vår tids største og viktigste forfattere, Astrid Lindgren. 

Det er ikke mye igjen av The Lionheart Brothers sin sagnomsuste musikk som de leverte med debuten «Dizzy kiss». 
Da var de på talefot både med radiolyttere som likte singelen «50 souls and a discobowl», pluss andre som likte deres psykedeliske rock et sted mellom The Beach Boys og Motorpsycho. 
Nå vandrer de andre stier, og denne utgivelsen passer dårlig i timingen et par uker etter at bandet Turns ga ut det glimrende verket «Out». 
The Lionheart Brothers glipper der Turns fikk det til. 

Dette er snurrete og svevende rock og elektronika som ikke fikser noe særlig mer enn å skape drømmende lydkaskader i en misforstått progrock-setting. 
Det er vel ikke noen som vil ha dette i 2011? 
