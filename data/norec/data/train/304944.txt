«Slayer-tonalitet og Sepultura-driv»
Moshcore-favorittene Hatebreed kommer snart til Norge. 

||| 
ALBUM: 
Jamey Jasta går fortsatt ikke stille i dørene når han lirer av seg sine velkjente kamprop om broderskap, kjipe autoriteter og annen velfundert frustrasjon. 

Hatebreeds patenterte kombo av pumpende New York-hardcore og hissige riff med store islett av Slayer-tonalitet og gammelt Sepultura-driv er effektiv som alltid. 

Mye testosteron og svette skal ut av systemet her, og produksjonen er om mulig enda mer massiv enn på briljante «Supremacy». 

Men i motsetning til tidligere mesterverk som nevnte «Supremacy» og «The Rise of Brutality», mangler «Hatebreed» de umiddelbare innertierne som har gjort forgjengerne til ubestridte høydepunkt. 

Det betyr ikke at det mangler godt materiale, «Hands of a Dying Man» og «Through the Thorns» vil sette gulvet i diverse konsertlokaler på en alvorlig prøve i tiden som kommer. 

Hatebreed spiller support for Machine Head på Rockefeller i Oslo fredag 29. januar 2010. 
