Spøkelsestull
Nedgangstider eller ei, romantiske komedier pøses ut på markedet med uforminsket styrke. 
Mange av dem insisterer på å ha nye, «originale» vrier på historien om da han-møtte-henne. 
Også denne, hvor Eva Longoria Parker (overspill-alarm!) er det plagsomme spøkelset som ikke klarer å se sin tidligere kjæreste bli forelsket igjen. 
Florlett og nesten så dumt som det høres ut, og helt etter genre-håndboken. 
Paul Rudd og Lake Bell klarer utrolig nok å blåse liv i karakterene de spiller i denne fjollefilmen, og får ett øye på terningen hver. 
Trailere som bonus. 

ØYSTEIN DAVID JOHANSEN 
