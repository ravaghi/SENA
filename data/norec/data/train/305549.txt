Bykalven som ikke lar seg kue
Men et veldig ujevnt manus gjør at det blir litt gjespende også. 

BARNEFILM: 
Du skal være passe sur hvis du ikke småhumrer deg inn universet til «Kutoppen» som nå har tatt steget ut fra gården, ved sammen navn i Dyreparken, Kristiansand, til det mørke og store kinorommet. 
Dette er en film for alle, selv om fugleskremselet Fobetron nok kan opplevelses som skikkelig skummelt. 
Det har en galskapsstemme, signert Bjarte Tjøstheim, og ellevill heavytullerock av Black Debbath. 
Gøy da. 

For god moral 

Moralen i filmen er selvsagt god, kanskje nesten litt for forutsigbar og politisk korrekt. 
Handlingen går derimot rett inne i samtidens unge jag etter å bli berømt via en eller annen audition på TV. 
Men manus er for springende, litt teit og daft til at det holder hele veien. 

Klara er bra 

Vi møter verdens søteste lille ku, Klara, en såkalt ung bykalv med store drømmer om å bli ei like stor stjerne som sin rockepappa, Mosk. 
Men, det går ikke så greit for Klara og drømmene hennes om en tilværelse som kjendis. 
Hun blir hånet. 
En vakker bydag finner hun et brev fra pappa, selveste oksen Mosk, han som stakk av nesten før Klara kunne raute mø. 

Ei purke 

Mosk ønsker at hun skal tilbringe sommeren sammen med ham på den fine Kutoppen. 
Da Klara ankommer gården viser det seg at det nesten ikke er noe som stemmer, verken i eller utenfor fjøs, silo og stuer. 
Sauene på nabogården er heller ikke helt gode. 
Nå begynner moroa. 
Mosk blir beskyldt for å ha utviklet kugalskap. 
Nå blir det litt alvor. 
Han står i fare for å miste gården sin til ei segewaykjørende purke. 

Men, Klara er ikke ei ku som lar seg, la os si kue. 
Men, hvem spiser opp alle eplene til kakene og får Mosk til å framstå som forstyrret? 
Et pre er at det satses på huskbar filmmusikken fra et knippe gode norske artister. 
Qvisten Animasjon, Hakkebakkeskogen og Knudsen og Ludvigsen, kan roses for sitt animerte håndverk. 
Kult? 
Okay da. 
I små doser, men vi tror de yngste barna vil kose seg og nynne med. 
