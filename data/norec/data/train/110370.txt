Hønemor
DVD-anmeldelse 

Ja da, jeg vet jo at det skal være sånn, men en sedvanlig nevrotisk Diane Keaton er likevel smått utslettsfremkallende her, som en overbærende mor som gjør sin sønns (Zach Braff-«lookalike»'en Shepard) liv mer masete enn det hadde trengt å være. 
Tyler har lite å spille på som kjæresten, og vekslingen mellom komikk og «hjertevarmt» semidrama er - tja, uinspirert. 
Enormt ubetydelig, dette - men ikke umulig å komme seg gjennom. 
For «Smother» er liksom slutt før den kommer ordentlig i gang. 

MORTEN STÅLE NILSEN 
