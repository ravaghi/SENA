Talib Kweli:«Eardrum» 

(Warner) 

Genre: 
Hip hop 

Slapt fra kred-rapper. 

Brooklynfødte Talib Kweli er kanskje den største amerikanske kred-rapperen, en supersmart rimsmed som denne gangen snubler med et slapt og stjernespekket album. 

Akademikersønnen Talib Kweli dukket først opp sammen med Mos Def i duoen Black Star. 
«Eardrum» er hans tredje album under eget navn etter «Quality» og «The Beautiful Struggle». 

En ting er klart; 
Dette albumet sitter langt inne. 
Etter flere runder er jeg slett ikke overbevist om at «Eardrum»» vil vokse seg sterkt over tid. 
Kweli har satt ned tempoet og dempet trykket. 
Resultatet er slakk og tilbakelent hip hop med sterke drag av soul, R&B og jazz, som aldri helt får godfoten til å svinge. 
Med gjester som Justin Timberlake, Kanye West, Roy Ayers, Norah Jones, Will.i.am og KRS-One, burde dette vært en klar vinner. 

ANBEFALTE KJØP: 
«In The Mood», «Hostile Gospel» og «Give 'Em Hell». 
ESPEN A. HANSEN 
