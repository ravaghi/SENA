Lavmælt perle
Regi: 
Paul Fox Med: 
Paul Costanzo, Steph Song 

Fra Canada kommer en smart liten perle av en film, med et manus skrevet av «Generasjon X» -forfatter Douglas Coupland. 
Smart uten å være pretensiøs, det kunne den fort blitt når vaskeseddelen spør: 
«Er middelklassen i ferd med å forsvinne helt?». 
Humoren er lun og filmen rekker å problematisere temaet «jakten på lykke i form av lomma full av cash» på en sympatisk måte. 
Og så får du også antakelig lyst til å flytte til Vancouver etter å ha sett den. 
Kun trailer som bonus på denne som går rett i videohylla. 
