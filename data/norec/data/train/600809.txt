Franske fordommer
Sjanger: 
Komedie 

Land: 
Frankrike 2014 

Regi: 
Philippe de Chauveron 

Skuespillere: Christian Clavier, Chantal Lauby, Ary Abittan, Medi Sadoun, Frédéric Chau, Noom Diawara, Frédéric Bel, Julia Piaton 

Manus: 
Philippe de Chauveron, Guy Laurent 

Musikk: 
Marc Chourain 

Aldersgrense: 
Tillatt for alle 

Egnethet: 
Ungdom/Voksen 

Det er ikke sikkert man må være fransk — eller eventuelt tungt frankofil - for å få fullt utbytte av denne filmen. 
Men det er liten tvil om at det vil hjelpe. 
Lettbent, skravlete og fjasete som «Familiekaos» er, lever den opp til hver eneste fordom man måtte ha mot fransk komedie. 

Passende nok har den da også fordommer som tema. 
Det velstående ekteparet Verneuil har fire unge døtre. 
Etter at de tre første etter tur har giftet seg med henholdsvis en araber, en jøde og en asiat, setter de sin lit til at den siste skal finne seg en god, fransk katolikk. 
Det gjør hun - «spoiler alert», ahoy! - ikke. 

«Familiekaos» tar mål av seg til å blottlegge fordommer - alle har dem og de går på tvers av alle kulturer - og vise at folk egentlig er ganske like, tross alt. 
Men sammenlignet med for eksempel varme og kloke «De urørlige» (2011), maler den med svært bred pensel. 
Humoren er bløt og skuespillet lite annet enn overdrevne fakter og himling med øyne. 
Karakterene er stereotypier og manuset et regnestykke som skal gå opp. 
Sett på sine premisser er «Familiekaos» likevel ingen dårlig film. 
Den krever bare at man er disponert for slikt. 
I Frankrike er dette faktisk en av årets største suksesser. 
