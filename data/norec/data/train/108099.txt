Tørrpinn
DVD-anmeldelse 

Med: Paul Giamatti, Laura Linney, Stephen Dillane 

Påkostet, visuelt overveldende miniserie i 7 deler om den kanskje minst påaktede av USAs «founding fathers». 
Giamatti fremstiller Adams som en nokså sjarmløs liten tørrpinn; pedantisk, nevrotisk og hard som flintstein. 
Benjamin 
Franklin er på sin side noe av en tullebukk, George Washington umælende og motvillig, mens Thomas Jefferson fremstår som en mørk og plaget proto-rockstjerne. 
Privatlivets drama kommer først til sin fulle rett i siste episode, der Giamattis og Linneys talent for melodramatisk spill får boltre seg. 
Solide saker, men tidvis litt kaldt. 
MORTEN STÅLE NILSEN 
