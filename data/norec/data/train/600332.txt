Hyllest til søstre
Regi: 
Kore-eda Hirokazu 

Manus: Kore-eda Hirokazu etter Akimi Yoshidas manga «Umimachi Diary» 

Skuespillere: Haruka Ayase, Masami Nagasawa, Kaho, Suzu Hirose, Ryô Kase, Takafumi Ikeda 

Aldersgrense: 
Tillatt for alle 

Søstre på 29, 22 og 19 år bor sammen i et stort gammelt hus de har arvet fra bestemoren. 
Faren stakk av med en annen kvinne for 15 år siden, og moren flyttet også bort. 
Den eldste søsteren Sachi tok over foreldrerollen. 
De får vite at faren er død og at de er ønsket i begravelsen. 
De har en halvsøster Suzu som er 15 år. 
Etter begravelsen inviterer de henne til å komme å bo hos dem. 

Kore-eda Hirokazu er en av Japans fremste filmregissører , og har regissert en rekke prisvinnende spillefilmer, som «Still Walking» (2008) og «Som far, så sønn» (2013). 
Han er kjent for å beskrive hverdagslige interaksjoner og familiedrama med et lyrisk og poetisk slør. 

Filmen «Søstre» har mange søte og noen svært vakre øyeblikk, men den mangler litt tyggemotstand. 
Jentene småkrangler litt, men ingenting alvorlig. 
Lillesøsteren glir rett inn i hjemmet deres og på skolen, og blir best på fotballaget. 
Til og med da moren som forlot dem kommer på besøk, går alt for seg i fred og fordragelighet. 
Sachi er forelsket i en gift mann, men dette forholdet avsluttes også uten de helt store følelsene. 
Ingen tårer eller dramatikk. 

Filmen er en fin hyllest til søskenkjærlighet og søstre, men det hele blir i overkant søtt uten de helt store høydene. 
