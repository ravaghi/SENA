Plateanmeldelse:Aloe Blacc - «Lift Your Spirit» 

Aloe-vera for sjelen. 

Etter godhiten «I Need A Dollar» var det vanskelig å se for seg Egbert Nathaniel Dawkins III overgå sin suksess, men ved hjelp av Avicii trenger han neppe å tigge etter en sekskroning igjen - «Wake Me Up» er den mest spilte låten på Spotify noensinne. 

Men Aloe Blacc, som han er mer kjent som, er ikke opptatt av å kapitalisere på EDM-trenden. 
Han holder seg til organisk og landelig sørstatssoul, med flott Bill Withers-pasjon. 

Riktignok åpner han med en akustisk versjon av monsterhiten, men den glir inn i de solrike omgivelsene, som har nok av fyllstoff. 
Med låter som den Pharrell-fingrede funkgodbiten «Love Is The Answer» og western høyball-perlen «Ticking Bomb» løfter han sjelen som lovet. 

BESTE LÅT: 
«Ticking Bomb» 
