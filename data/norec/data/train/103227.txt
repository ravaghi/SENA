Battles:«Gloss Loss» 

(Warp) 

Bekjemper seg selv. 

Kaosavantgardistene har mistet vokalisten siden den fire år gamle «Mirrored». 
Det hadde vært fristende å si at det ikke merkes, siden de i stedet for å erstatte Tyondai Braxton har knyttet til seg alt fra elektronikapionéer Gary Numan til Blonde Redheads Kazu Makino. 

Men det briljante med debuten var nettopp Braxtons evne til å bryte opp den frenetiske monotonien. 

Nå blir New Yorkerne, tross fascinerende spinnvill instrumentell galskap og nyansert bruk av calypsooljefat, litt ensporet og «jeg-kan-sykle-uten-hode»-trettende. 

Det betyr ikke på noen måte at dette er en dårlig oppfølger. 
Det var bare at galskapen sist var så overveldende bra. 

BESTE LÅT: 
«Ice Cream» 

TOR MARTIN BØE 
