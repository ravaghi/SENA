Støyende
Det mest imponerende med denne for så vidt vitale barnefilmen, er den sømløse dynamikken mellom «vanlig» film og animasjon. 
Det glir helt i hverandre! 
Historien er OK, om den alt for klossete, men velmenende snakkende bjørnen Yogi og hans venn Boo Boo, som skal forsøke å redde sin nasjonalpark mot grådige utbyttere. 

Dårligst er et pågående og vedvarende stress, i handling, på lydsporet mellom rollefigurene - som derfor rett og slett blir anmasende. 

Slik skal det visst bråke i amerikansk barnefilm for tiden. 
Dessverre. 

Filmen kommer på kino både i 3D og som vanlig film. 
Den er åpenbart best tilpasset 3D. 
