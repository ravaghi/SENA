Vital pingvin-"Switch"
Kjapp, godt fortalt, underholdende animasjon om pingviner på surfebrett. 

HANDLER OM: 
I form av en "lissom-dokumentar" møter vi pingvinen Cody, som lever et nokså provinsielt liv i verdens utkant, Antarktis. 
Kolonien hans er som landsens småbyer flest. 
Men Cody elsker å surfe! 
Så når en diger blåhval siger innom med verdens viktigste talentspeidere ombord, kommer Cody seg med. 
Og havner i verdenstørste surfeparadis, Hawaii. 
Det det finnes sterkt konkuranse, flotte damer, masse drittsekker, en spesielt vakker livredder. 
Samt en litt fet og tilbaketrukken eks-champ med visdom og Buddha-tendenser som synes surfekonkurranser er idiotiske; det er livet man skal utvikle... 
DOM: 
Opplegget her er faktisk en temmelig nøyaktig animasjons-kopi av den norske snowboardfilmen "Switch" fra et par uker tilbake. 
Det vil si: 
Den handler om ren formular-film, der innholdet ikke overrasker noen, men gjennomføringen betyr alt. 
Og det er bare å si: 
Dette er fin-fin familieunderholdning; godtgjennomført, morsomt, vitalt! 
Skulle det vært riktig politisk korrekt, hadde det selvfølgelig vært et klimaperspektiv her. 
Med smeltende pol og alt for varmt Stillehav. 
For å være helt ærlig: 
Det er greit nok å slippe. 
I en film som dette. 
