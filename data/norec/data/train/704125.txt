Holder ikke koken helt ut
Med Mogis Mogis (Bright Eyes, Monsters of Folk) som produsent og Nick Zinner (Yeah Yeah yeahs) som bidragsyter, ligger tingene godt til rette for Omaha-bandet Tilly and the Wall skal lykkes med album nummer fire. 
De åpner da også i sprettent dansehumør med indiepoperne "Love riot" og "Heavy mood", før de leker seg med det tidlige 60-tallets jenteband i "All kinds of guns". 
Klokkespillet i "Static expressions" og "Thicker than thieves" funker også, mens barnekoret i "Defenders" er en klisjé. 

På grunn av giftermål, barnefødsler og flytting er det gått fire år siden forrige album, og de fem medlemmene virker en smule rustne på den siste del av platen. 
Vi venter større utholdenhet fra bandet som har en steppedanser istedenfor trommis! 

Beste spor: 
"Heavy mood", "All kinds of gun". 
