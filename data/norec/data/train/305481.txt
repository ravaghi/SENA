Action og effektfull magi
Fortsatt spennende i J.K. Rowlings magiske universer, selv om vi ble noe skuffet over denne oppfølgeren. 

FILM: 
Velkommen inn i J.K. 
Rowlings magiske univers igjen der det jaggu er mye styr i jakten på kjærligheten og for å finne seg selv. 

Men, det er ei bra førsterekke av skuespillere i «Fabeldyr: 
Grindelwalds forbrytelser»: 
Eddie Redmayne selvsagt, Jude Law, Johnny Depp, Katherine Waterston selvsagt, Zoë Kravitz, Dan Fogler og mange flere. 

Prins Harry 

Redmayne ser igjen ut som om den snåle halvbroren til prins Harry i rollen som den herlige magizoologisten, Salmander Fisle. 
Fisle har fortsatt verdens søteste fabeldyr med seg i frakkens mange lommer og magiske kofferter. 
Slik blir det skikkelig kosemagi av. 
Vi vil ha slike dyr, NÅ! 

Underholdende 

Og, bare så det er sagt: 
Det er mye underholdning her. 
Helt klart. 
Det er selvsagt ikke spart på verken pund, dollar eller en fri strøm av effekter i denne oppfølgeren til suksessen fra 2016, «Fabeldyr og hvor de er å finne». 

Vi trives da også tidvis meget bra i disse parallelle dimensjoner, tryllet fram av den fantastiske J.K. Rowling. 
Men, litt vel mange sekvenser er platte, kjedelige og helt unødvendige. 
Filmen varer da også i drøye to timer. 
Her burde det vært brukt ei tryllesaks fra Clas Ohlson for å kutte ned til drøye halvannen time. 

EDB-effekter 

Filmen består selvsagt av et vell av spektakulære scener med EDB-effekter (!!) av ypperste klasse. 
Det er dette som er filmens storhet: 
Filmtriksenes uuttømmelige kiste av forførende magi. 
Kinomørkets perfekte gleder. 

Deppe da 

Rollen som trollmannen, Gellert Grindelwald, den største av dem alle ved siden av blodsbroder Albus Humlesnurr (Jude Law), spilles av Johnny Depp. 
Selv om håret hans er farget blondt, han likner på den gamle punkpopsangeren Billy Idol, er Depp stemmemessig fortsatt litt vel mye Jack Sparrow. 

Ikke pokus 

Manus er ei heller noe hokus eller pokus: 
Det gode mot det onde og mest av alt om jakten på kjærligheten. 
Ganske mye styr for å fortelle en heller enkel story som starter dramatisk og storveis. 
Grindelwald er holdt fanget i det amerikanske magikerdepartementet, han unnslipper på et heseblesende og spektakulært vis. 
Åpningsscenene er suverene. 

Fullblods 

Grindelwald vil opprette en armé med bare fullblods magikere. 
Han må stoppes i en trollmannsverden som er stadig vekk blir mer polarisert. 
Finite! 

Fisle og noen fabeldyr tar saken på straken. 
Humlesnurr film og ja, vi er innom Galtvort. 
Ikke mye, men nok til at det kan felles tårer for det som var, det som startet dette magiske eventyret av bøker og filmer. 
