Rihanna fikk frem gåsehuden
Rihannas stemmeprakten imponerer, med scenepersonen har faktisk litt mer å gå på. 

Den varme solen var for lengst gått ned. 
Småungene på foreldrenes skuldre begynte å bli trøtte. 
Men endelig, endeligkom hun! 
Rihanna, en av verdens desidert største stjerner akkurat nå, var tre kvarter forsinket på den første av de to konsertene på Koengen i Bergen i går kveld. 
Og – som vanlig – var det fullstendig glemt og tilgitt da de første sterke strofene av "The only girl (in the world)" gjallet ut til 22. 000 skrikende, elleville tilskuere. 

Viltre røde krøller, et svart-hvitt antrekk med snodig bukse. 
Og stemmen som er til å dø for. 
Rihanna er ikke Britney eller Madonna, som må kamulflere manglende stemmeprakt med playback og allskens rare sceneskifter. 
Rihanna synger selv, riktignok støttet av et stort ensemble korister. 
Det er ikke alltid hun gidder å synge, der hun spretter rundt sammen med sine sju fantastiske dansere , 

Men om stemmen er fantastisk og hitsene mange, er Rihanna en ganske streit og ordinær superstjerne på scenen. 
Oppskriftsmessig spiller hun seg gjennom spillelisten hun har hatt på hele turneen, roper Welcome to Bergen og Hello Bergen, flørter litt med musikerne og danserne, og gjør det hun kan best helt glimrende. 

Konserten har en jevn stigning mot slutten, der den stilige "Cheers (drink to that)" er den første låten som virkelig tenner publikum. 
Med "Please don't stop the music" eksploderer Koengen. 
Når hun hyller norske stargate fra scenen, revner himmelen. 
Før vi smelter totalt av små barn med roser på scenen og navnene på alle Utøya-ofrene på skjermen. 
Et aldeles rørende øyeblikk, og Rihanna sier hun elsker oss og føler med oss. 

For en stemme, for et trøkk hun har mot slutten! 
Og på de to sangene i ekstranummeret kommer gåsehuden. 
Hele Koengeen synger med på "Love the way you lie". 
Dagens desidert vakreste øyeblkk! 

Og for en framtid denne stemmen og entertaineren har foran seg! 
Rihanna er bare 23 år og har helt sikkert sine aller beste konserter foran seg. 
