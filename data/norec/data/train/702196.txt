Kunne vært norsk
Det hender at filmer er vellykka på en måte som gjør at du tenker: 
Dette hadde til og med Norge hatt råd til. 

Når en hel grøsser foregår inne i et varehus, og den dyreste spesialeffekten er en lateksmaske som Birkemo ville tatt 225 kroner for, da kunne noen ha laga den for ukelønna til en Ullern-unge. 

Denne billige filmen er skamløst engasjerende. 
Designeren i «The Blair Witch Project» i 1999 og makeup-artisten Ben Rock har regissert en tett og andpusten historie med bare ukjente folk. 
En vanlig dag ved stengetid okkuperer en overstadig bevæpna gruppe liksom-soldater et varehus og tar tilsynelatende kunder og betjening som gisler. 
Men de er egentlig ute etter en papirløst innvandra kosmo-hummer som kom med meteor. 
Han finnes inne i folk, og følgelig må heltene ha med en snåsagubbe som kan gjenkjenne og dessuten få skapningen ut av asylet sitt. 
Det blir grapsete. 
