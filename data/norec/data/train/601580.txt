De neste store?
Dette låter veldig folkelig og tiltrekkende fra en kvartett med medlemmer fra Elverum, Valdres, Skedsmo og Gausdal. 

Inman Hill ga ut en EP i fjor, og nå er de på vei med et langspilt album. 
Det skal etter planen slippes i løpet av sommeren. 
Denne forsmaken er fengende og helt ålreit, uten at bandet helt klarer å framstå med en egen identitet. 
Likevel er det ikke så mange som høres ut som Inman Hill akkurat nå. 
Vokalist Elida Inman synger med en frasering og med et uttrykk som kan minne om Nina Persson i The Cardigans, mens lydbildet og produksjonen grenser mot en amerikansk dimensjon. 
Låten er innspilt i Nashville. 

Kan bli bra. 
Kvartetten Inman Hill kan bli store. 
