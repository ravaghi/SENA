Konklusjon og karakter
Stopper sparekontoen på 20.000 kroner og du allerede er på vei til butikken kan dette være et greit valg. 
Men Medion-modellen har en del ulemper du bør være klar over. 

På minussiden er det først og fremst den dårlige fjernkontrollen, få finesser og den slappe brukervennligheten som trekker ned. 
Og selv om vi har gitt Medion skryt for at den ikke er så kresen på kvaliteten på TV-signalene, henger den altså ikke helt med i svingene når du ser på bilder med raske bevegelser. 

Prismessig er det egentlig urettferdig å sammenligne Medion med konkurrenter som har en veiledende pris som er hele 10.000 kroner høyere. 
Vi har likevel publisert en direkte sammenligningstest for å synliggjøre forskjellene. 

Valget for deg som kunde er likevel enkelt: 

Stiller du store krav til billedkvalitet, finesser og brukervennlighet bør du spare litt til og velge en annen modell. 

Kan du derimot leve med ett par skavanker så lenge du får noe flatt å henge på veggen? 
Da er det bare å sjekke at DVD-spilleren har DVI-utgang og slå til. 
Vi mener du får mye for pengene. 

Men bytt for guds skyld ut fjernkontrollen Den er ikke verdt irritasjonen. 

Minispesifikasjoner: 

42-tommers plasmaskjerm. 
Oppløsning 852/480 Betraktningsvinkel 160 grader. 
Oppgitt kontrast = 3000:1, oppgitt lysstyrke = 1000 cd/m2 MÅL: 
Cirka 68 cm høy, 115,1 cm bred, 9,5 cm dyp. 
Vekt: 
38 kg (inkl. bordstativ) Innganger: 
DVI, to scart hvorav en RGB, kompositt videoinngang (phono), S-Video-inngang, tre lydinngang ( phono), en lydutgang (phono), høyttalerutgang (2*7 watt), antenne og strøm 
