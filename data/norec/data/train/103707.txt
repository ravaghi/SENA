Når Julie Roberts smiler
Regi: 
Mike Newell. 
Med Julia Roberts, Kirsten Dunst, Julia Stiles, Maggie Gyllenhaal, Marcia Gay Harden. 
Amerikansk drama. 

Det sies at manuset løselig skal være basert på Hilary Clintons opplevelser på et kvinneuniversitet på 60-tallet. 
Men for sikkerhets skyld er handlingen lagt enda et tiår tilbake: 

Universitetet er av reaksjonær sort: 
Jentene går på det unge overklasse-USAs avanserte husmorskole; alt siktes inn på at de skal bli gift. 

Til dette stedet kommer Julia Roberts: en fri og problemorientert lærer i kunsthistorie. 
Nettopp gjennom kunsten - den avskyelige, moderne - finner hun grobunn for sitt egentlige og meget betimelige feministiske program: at unge, begavede jenter har muligheter til å leve et rikere og mer meningsfylt liv som seg selv - i tillegg til å bli noens hustru. 

Det er en fin eim av det Hollywood vi så gjerne lar oss underholde av i denne filmen. 
Plottet er dog for åpenbart, og likheten med «Dead Poets Society» for nærliggende. 

Men underholdende, det er det! 
