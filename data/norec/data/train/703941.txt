"Legendarisk" fra Wales
Man er kjent for sine lange jam-versjoner på scenen, men bandet er naturlig nok mer strukturert på plate. 

Ikke for det, de strekker "In time" ut til over ti minutter. 
Låten er skrevet av Phil Ryan, som kom med i 1972. 
Da hadde Man holdt på i fire år. 

Sammen med Martin Ace (kom med i 1969) er han nå grunnstammen, mens de tre andre – inkludert Martins sønn Josh – har sluttet seg til bandet de siste ti år. 

Walisernes pubrock, prog og psykedelia har ikke endret seg mye på 47 år. 
Steelgitarist-gjest B.J. Cole sørger for countrypreg på tre kutt, men ellers er det kjent stoff på bandets første plate på seks år. 

De har forlengst opphørt å være trendy, men betegnes fra tid til annen som "legendarisk". 
Ikke så verst, det heller. 

Beste spor: 
"One more ride on the waltzer". 
