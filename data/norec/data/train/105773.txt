B.O.B: «The Adventures Of Bobby Ray»
(Atlantic/Warner) 

Fortjener all blest han får. 

Sent i 2008 ble multitalentet og Atlanta-ungfolen B.O.B trukket frem av musikkjournalister som en av de kommende store, i fjor spilte han på Quart-festivalen og i dag nynner vi på musikken hans. 
R&B-sangen «Nothin' On You» og popraplåten «Airplanes» hører du for øyeblikket hyppig på radio. 
Sistnevnte hvor rapperen har med seg Eminem og Hayley Williams, er et lite, herlig mesterverk i seg selv. 

I skjæringspunktet mellom den såkalte ekte hip hop'en og rock, pop og R&B, via gode melodier og pompøse tekster, har hitmakeren nemlig knekt en kode. 
Han lager fengende hip hop med en liflig kommersiell vri, uten å miste grepet om kvaliteten. 

BESTE LÅT: 
«The Kids» 
