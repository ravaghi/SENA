Test:Tellstick - smart lysstyring 

Kombinert med rimelige fjernstyrte brytere kan du få til det meste. 

Fjernstyring av lys og andre apparater er både behagelig og praktisk, noen vil også si bedagelig. 
Dem om det. 
I stedet for å svinse rundt, bøye seg bak og under møbler og innredning, kan man styre alt med en fjernkontroll. 

Men man kan også gå enda lenger. 

Styrer alt 

Tellstick er en enhet du kobler til PC-en din, og ved hjelp av denne kan du styre lys og varme i hele boligen fra PC-en. 

Den mest vanlige frekvensen som brukes til lysstyring er 433,92 MHz. 
Både de billige settene du får i elektrobutikken og mer avansert utstyr bruker alle denne frekvensen. 
Med et felles styringssystem kan selv de mest avanserte løsninger bygges opp. 

Men selve Tellstick'en og basisfunksjonene er svært enkle i bruk og kan håndteres av alle. 

Installasjon 

Selve enheten er en liten USB-dongle med en kort antenne. 
Programvaren laster du ned, den ligger ikke i pakken. 
Dermed får du alltid siste versjon. 

Etter at programvaren er installert setter du inn Tellsticken i en USB-port (vi brukte en USB-skjøtekabel for å få antennen opp i friluft), så det bare å sette i gang. 

I hovedlisten kan du legge til, endre og fjerne enheter som skal styres. 

Fjernstyrte brytere kan styres på flere måter. 
De enkleste bruker en kodebryter med et lite antall valgmuligheter, på disse enhetene er det 12 muligheter per bryter. 

Mer avanserte enheter har en lærefunksjon. 
Du ber om en tilfeldig Remote kode i programet, så setter du den fjernstyrte bryteren i læremodus (den blinker), så trykker du Save, blinkingen stopper og instillingen er lagret. 

I bruk 

Når du har satt opp forskjellige brytere der du vil styre lys eller andre elektriske apparater, og lagt alle inn i programmet er det bare å lagre. 
Da har du full styring fra PC-en over alt som er koblet til. 

Ver oppmerksom på at brytere som bruker læremodus ikke alltid kan styres både av Tellstick-systemet og fjernkontrollen som fulgte med. 
Det er fordi bryteren bare har ett minne for styringskode. 
Mer avanserte brytere har flere minneplasser for styrekode, og vil kunne brukes av begge styringene, ved å gå i læremodus fra begge systemene. 

De enkle bryterne med kodebryter er mer velegnet i slike sammenhenger, fordi det ikke er noe minne inne i bildet. 
Du veler A, B, C eller D og 1,2 eller 3 og kan styre bryteren både fra den lille fjernkontrollen som følger med og fra Tellstick-systemet. 

Rekkevidden er oppgitt til 30 meter og alt fungerte utmerket fra plassering oppunder mønet og ned over 3 plan. 

Hvordan kan dette brukes? 

Installasjon og oppsett av brytere er bare første trinn, hvordan skal man bruke dette i praksis? 

Her er det flere muligheter, avhengig av hvor langt man vil gå. 

På Tellsticks nettsted finnes det en rekke løsninger man kan laste ned og tilpasse til egne behov. 

Over internett 

Laster du ned Telldus Live! kan du styre hjemmet ditt fra hvilken som helst datamaskin som er koblet til internett. 
Du må først aktivere dette på maskinen som kjører Tellstick-systemet, som må være på nett og koblet opp 24/7. 
Så logger du inn på live.teslldus.com og får opp installasjonen din og kan styre den derfra. 

Med iPhone 

Med Telldus Live! kan du også betjene styringen fra din iPhone eller iPod Touch. 
Du laster bare ned en gratis app i AppStore, så er du i gang: 

For priser og steder du kan handle trykk her 
