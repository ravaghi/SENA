Konklusjon & karakter
Dette er en innertier fra Philips, og sekseren er velfortjent. 

Vi fikk vårt testeksemplar fra NSE som selger TVen for kroner 31.995. 

Prisraset på flatTVer har vært formidabelt det siste året, og sammenlignet med prisene for ett år siden virker det nesten billig. 
I dagens marked er det likevel flust av flatTVer av plasma og LCD-typen som er langt billigere. 

Målt mot hva du får igjen av bildekvalitet og finesser, er det imidlertid ingen tvil om hva vi ville ha valgt hvis det var en LCD-modell vi var ute etter: 

Philipsen føles mer moderne, har god billedkvalitet og er uten tvil den beste LCD-TVen vi har hatt inne på test. 

Valget blir dermed opp til deg og størrelsen på din lommebok. 

Minispesifikasjoner: 

32-tommers LCD-TV. 
1366/768 oppløsning, lysstyrke = 450 cd/m, kontrastforhold = 800:1 Bildeforbedring : 3D-kamfilter, Active Control + lyssensor, Digital Crystal Clear, Digital Natural Motion, Jagged Line Suppression, Movie Plus, Pixel Plus IIT, Progressive Scan, WideScreen Plus, og 12 ms responstid. 
Tilkoblingsmuligheter bak: 3 scart, hvorav 2 er RGB. 
Analog audio venstre/høyre ut, Inngang for midtre høyttaler, Subwoofer-utgang Tilkoblingsmuligheter på siden: 
Audio v/h inn, CVBS inn, Hodesett ut, S-video 1200-siders tekst-TV. 
Bordstativ følger med. 
Mål: Høyde = 60,5 cm, bredde = 100,2 cm, dybde = 11 cm, og vekt på ca 20 kg. 
