DVD:Fenomenal Ferrell 

Ferrell går rett i videohyllen når han leverer sin minst elleville rolletolkning siden 2006. 
Han er aldeles fenomenal som 45-åringen som mister jobben, kona og det meste av verdigheten og må samle seg i løpet av fem dager med alle eiendelene kastet på gressplenen foran huset. 

En finstemt og melankolsk liten filmmeditasjon over brustne drømmer, livet som gir og tar. 
Høres pretensiøst ut? 
Det er det langt der i fra. 
En scene mellom en Ferrell og en tidligere gymnasforelskelse (Laura Dern) er noe av det såreste og vakre jeg har sett på film til nå i år. 
«Neighbor for sale», med original tittel«Everything must go» er basert på en Raymond Carver-novelle, og har på film blitt en forstadsfortelling som oser innsiktsfull varme. 
Og Farrell får vist enda mer av hva vi ikke trodde han kunne. 
ØYSTEIN DAVID JOHANSEN 
