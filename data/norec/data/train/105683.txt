Trombone Shorty:«Backatown» 

(Verve / Universal) 

Ny funk fra New Orleans 

Troy «Trombone Shorty» Andrews er et av de nye stjerneskuddene på New Orleans' musikalske himmel. 
Den siste tiden har han jevnlig dukket opp på TV-skjermen i forbindelse med suksess-serien «Treme» som akkurat er avsluttet i USA, og «Backatown» har nå toppet Billboards jazzliste i 9 uker. 

Den 24 år gamle trombonisten og sangeren har flere album bak seg, men dette er hans debut på et stort selskap. 
Dette er musikk i beste New Orleans-tradisjon med nåtidig utforming og funk med et rocka uttrykk. 
Bandet er tett og koker med et sjeldent trøkk. 
Noen fine ballader er det også, som «Something Beautiful» med gjestende Lenny Kravitz på gitar. 

BESTE LÅT: 
«Hurricane Season». 

CARL PETTER OPSAHL 
