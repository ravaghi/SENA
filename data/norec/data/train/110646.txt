Nok en dirigentmester i Bjørvika
Den Norske Operas Orkester får virkelig prøvd seg som selvstendig orkester i det nye huset. 

Den Norske Operas Orkester og Kor og Zubin Metha, dirigent Marita Sølberg, sopran og Anna Larsson, alt. 
Gustav Mahler. 
Symfoni nr. 2 Den Norske Opera & Ballett 

Søndag spilte de til overmål Mahlers store, femsatsige symfoni nr. 2 - et verk som ikke engang grenser mot operasjangeren, men som i høyeste grad er autonom, symfonisk musikk. 
Ingen ringere enn Zubin Mehta dirigerte, og med besøket hans har nok en dirigent av verdensformat vært på besøk i Bjørvika. 

Han gjorde det strålende godt. 
Som det meste av Mahlers musikk er denne symfonien full av kontraster. 
Liv og død-tematikken ligger som et bakteppe og skinner igjennom i form av vakre, pastorale partier og utagerende, kraftfylte flater og drønn. 

Fem satser er det, og alt- og sopransolist og kor trer inn mot slutten med en tekst fra den bøhmisk/østerrikske folkediktsamlingen {rdquo}Des Knaben Wunderhorn{rdquo} Alten Anna Larsson og den norske sopranen Marita Sølberg gjorde begge fantastiske innsatser. 
Sølberg har en fabelaktig klang over hele registeret, og klinger like varmt i høyden som i dybden. 
I denne musikken glir dessuten teksten og stemmeklangen så godt over i orkesterklangen at det blir en enestående helhet. 
Orkesteret spilte i all hovedsak godt under Methas ledelse. 
Riktig nok virket det bitte litt oppstykket i de lyriske partiene i de første satsene. 
Men etter hvert fløt musikken bedre og bedre, og symfonien steg inn i en prangende avslutning. 
