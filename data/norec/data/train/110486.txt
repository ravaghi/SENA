Ut på tur
I 1994 la den antirasistiske turneen Sirkus Midgard ut på den norske landeveien, tydelig inspirert av det amerikanske Lollapalooza-fenomenet. 
140 mann arbeidet i kulissene, og øverst på plakaten sto DumDum Boys og Bel Canto. 
Turneen holdt på å ta knekken på arrangøren Stageway - en bakgrunnshistorie som burde ha vært fortalt på denne DVD-utgaven av den resulterende filmen. 
Dessverre er det ikke noe bonusmateriale her. 
Av interesse primært for trofaste DumDum-fans - det er fint at denne tidstypiske, litt TV-aktige dokumentaren er tilgjengelig for dem. 

MORTEN STÅLE NILSEN 
