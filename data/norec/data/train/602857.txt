Fengslende familietragedie
Hvor godt kjenner vi egentlig hverandre? 
Kan vi ha en morder i familien uten å vite det? 

Innocent 

PÅSKEKRIM 

Kanal: 
TV2 og TV2 Sumo, serie i fire deler. 

Sendetid: 
Episode 1-2 skjærtorsdag 29. mars kl. 21.40, episode 3-4 langfredag 30. mars kl. 21.40 

Regi: 
Richard Clark 

Manus: Matthew Arlidge, Chris Lang 

Skuespillere: 
Angel Coulby, Lee Ingleby, Hermione Norris, Adrian Rawlins, Daniel Ryan 

Miniserien «Innocent» i fire deler, utforsker dette. 
Første episode starter med å vise David (Lee Ingleby) som har sittet sju år i fengsel for drapet på sin kone. 
Hans svigerinne (Hermione Norris) og mannen har oppdratt barna hans som sine egne, og absolutt alle han kjenner tror at han er skyldig. 

Bortsett fra broren hans, som har kjempet for å få ham løslatt helt siden han ble fengslet. 
Og endelig lykkes de å få ham ut på grunn usikre bevis i den tekniske etterforskningen. 
Noe som ikke faller i god jord hos svigerinnen og resten av befolkningen i den lille byen. 

Politibetjenten som hadde saken da drapet fant sted, må vike unna for den unge overbetjenten Cathy Hudson (Angel Coulby), som har tenkt å finne sannheten uansett om det stiller politiet i et dårlig lys. 

Historien trekker deg inn fra første stund, og serieskaperne klarer å komme med nok vendinger og overraskelser til å holde meg interessert helt til siste slutt. 

Og skuespillerne gjør en bra jobb, spesielt Hermione Norris kjent fra «Kalde føtter». 
Liker du dyster, britisk krim à la «Broadchurch» vil du digge denne. 
