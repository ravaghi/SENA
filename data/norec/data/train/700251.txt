Owen Wilson finnes ikke
Det dumme med denne komedien er at hovedpersonen aldri burde vært med. 

Seth Rogen og en fyr til har skrevet et ålreit manus om to forstadsnerder som skal begynne på videregående og får den verste starten på livet siden Adam ble sendt på dør. 

Elendigheten omfatter ikke minst en psykopatisk smaløyd mobber som moraldjevelen Michael Haneke kunne ha funnet på. 
For å overleve ham hyrer smånerdene den kaliforniske uteliggeren Owen Wilson som livvakt. 
Wilson er alltid en hverdags-smart blondis med sjarmskeiv nese, men rollefiguren hans finnes ikke. 
Uansett hva den trente fistel-skuespilleren gjør for å puste liv i seg, blir han en slags skrivebord-alv, et forfatterpåfunn som ikke engang Tingeling kunne fått til å fly. 
Det er synd, for guttene er herlige. 
