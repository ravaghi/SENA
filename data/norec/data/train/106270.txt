Hypnotisk kjedelig
Regi: 
Rodrigo Moreno. 
Drama. 
Argentinsk 

STJERNER: 
Julio Chavéz, Osmar Nuñez, Marcelo D'Andrea. 

HANDLER OM: 
En livvakts kjedelige hverdag og gradvise mentale implosjon. 

DOMMEN: 
Argentinsk film om alle de ørkesløst hverdagslige tingene folk vanligvis går på kino for å unnslippe. 
Mann drikker kaffe. 
Mann venter. 
Mann lager banansmoothie med melk. 
Mann venter i bil. 
Mann besøker sin mentalt ustabile søster. 
Mann venter litt til. 
Mann kjøper prostituert. 
Mann venter. 

«Livvakten» er hypnotisk begivenhetsløs. 
Ensomme Rubén, subtilt spilt av Julio Chavéz, er livvakt for den argentinske planleggingsministeren. 
Inne i ham bor det en hel, talentfull mann som vil ut. 
Men han forblir innestengt - til fordel for et «viktigere» menneske. 
«Livvakten»s blir sakte, sakte mer og mer intens, og mot slutten har de dagligdagse gjøremålene fått noe uutholdelig tomt ved seg. 
Først da «skjer det noe». 
God film, men vanskelig å anbefale til andre enn spesielt interesserte. 

MORTEN STÅLE NILSEN 
