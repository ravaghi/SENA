Når livet rammer
Regi: 
Petter Næss, etter Ingvar Ambjørnsens roman. 
Med Per Christian Ellefsen, Sven Nordin, Pia Jacobsen, Marian Saastad Ottesen, Mari Sarnes, Kjersti Holmen, Per Christensen. 
Norsk. 
Drama - tillatt for alle, egnet ungdom/voksne. 

Det blir en kjempemulighet, selvfølgelig. 
Men også potensielt en bunnløs tragedie. 
For Elling mestrer akkurat like lite og like mye som før. 
Og jo mer han våger, jo større blir fallgruvene. 

Det er virkningsfullt, det er sterkt! 
Per Christian Ellefsen behersker sin Elling så til fingerspissene at han kan gå til karakterens ytterpunkter. 

Det samme gjør Sven Nordin som Kjell Bjarne, om mulig med enda større virkning. 
Det er faktisk Kjell Bjarne som blir filmens hovedperson: enkel i hodet, kjempe i kroppen. 
Men med et bombesikkert instinkt for håndfast omsorg, medmenneskelighet og - faktisk - sann humanisme. 
Det spørs nok om Sven Nordin noen gang har vært bedre! 

«Elsk meg i morgen» er en nokså mørk film. 
Det er riktignok mye humor, men helst tragisk farget. 
Foto, lyd, lys og musikk spiller fjellstøtt med på laget. 

I løpet av filmen ligger man avsporingen ved ett tilfelle nær. 
Elling er en meget god filmfigur, fordi han i all sin hemmede og blomstrende særhet er et allment gjenkjennelig menneske. 
I noen dramatiske scener, når bekjentskapet med hans nye forelskelse skal utvikles, er historien like ved å tippe over i teatralske geberder. 
Vi «mister» ham - nesten. 

Men hvem andre er der til å bære hele historien hjem igjen på sine sterke armer? 
Jo da, Kjell Bjarne. 
