Jonas Gahr Støre (Ap)
Støre leder landets klart største parti, som dominerer på meningsmålingene. 
Men foreløpig er han ikke i nærheten av å dominere disse debattene. 
Sliter med formen, selv på denne kvelden hvor han skulle reise seg etter nederlaget for halvannen uke. 
Klarer ikke å sette noe preg debatten om hva som skjer med Norge etter oljen. 
Mens alle snakker om hva som bør gjøres i Norge, snakker Støre om å dra til Paris. 
Men så: 
Klar, tydelig og engasjert i sin kritikk av regjeringens skattekutt. 
Fortellingen om skatteletter for rike versus velferd til mange er Aps beste kort og mangeårige paradenummer i slike debatter. 
Duellen om kommunereform var ikke heldig for Ap-lederen, her var tåkefyrstetendensene fremtredende. 
Det er fortsatt svært vanskelig å fatte hva Ap egentlig vil gjøre for å redusere antall kommuner. 
