Asics DS Trainer VII
Lynrask, sporty, slank, aerodynamisk og kostbar - utvilsomt en sportsbil. 
Denne skoen er en Ferrari 360. 

Stikkordet er med andre ord fart. 

LES OGSÅ: 

Følelsen av å være i førersetet på en sportsbil var der med en gang vi fikk skoene på beina. 
Vi merket også at skoene ikke gir en like myk tur som andre lettvektssko. 

Dempingen i klassikeren DS Trainer lot til å være i minste laget. 
Etter et par løpeturer skjedde noe. 

Beina ble vant til skoene, og etterhvert tok vi oss selv i å velge disse skoene aller først når farta skulle være høy. 

Skoens hoveddeler: 

Mellomsåle av SpEVA og Duomax. 

Støtdemping av Asics' silikonbaserte gel i hæl og forfot. 

Overdel av kunstlær og mesh. 

Støtdemping bak/foran: 
Dempingen er moderat for erfarne løpere, og antagelig for tynn for begynnere som vil løpe fort. 

Dette oppveies dog av mellomsålens hardhet. 
Duomax, Speva og Gel gir nemlig en hardere mellomsåle enn for eksempel Nike Skylon. 

I praksis er derfor skoen et vellykket - ja, nesten perfekt - instrument for rask løping. 

Den passer nok aller best som fartssko til mellomtunge løpere (rundt 70 kilo) som er vant til å løpe med lettvektssko. 

Effektivitet: 
Dette er skoens sterkeste kort. 
Mellomsålen gir suveren kontakt med underlaget uten at dempingen føles for tynn. 

Asics DS Trainer er rett og slett hyperraske. 

Stabilitet/passform: 
Dette er en relativt smal sko. 
Svært brede føtter vil få det trangt. 

Det gjør på den annen side at hælgrepet er suverent. 
Skoen sitter som et skudd. 
Det er nemlig i hælpartiet at smalheten er mest merkbar. 
Tåboksen er romslig. 

Stabiliteten er ikke like god som i en mengdetreningssko, men dette er tross alt en lettvektssko. 
Den er laget for fart, ikke stabilitet. 

Sålegrep asfalt/grus: 
Sålegrepet er glimrende på asfalt. 
Siden lettvektssko sjelden er gode til offradløping, ble vi overrasket over at sålen sitter godt også på grus og hardere stier. 

Vekt: 280 gram er ultralett. 
Lettere blir ikke treningssko. 

Utseende: 
Klassisk Asics-design spritet opp med detaljer i glitrende sølv. 
En nyere modell av skoen har et mer konservativt utseende i hvitt og blått. 

Konklusjon/løpsfølelse: 
Asics DS Trainer er blant de raskeste skoene vi har løpt med. 

Denne testen er basert på fjorårets utgave av skoen. 
