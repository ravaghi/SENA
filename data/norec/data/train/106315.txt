Diverse artister:«PROSJEKT 101» 

(MEET Productions) 

Svært fyldig og velredigert trippelplate. 
Det er et lite kunststykke å finne en rød tråd gjennom 47 sanger, men ildsjelene bak Prosjekt 101 har i det store og hele klart å finne låter med storbytematikk som representerer akkurat det denne platen handler om, nemlig de underprivilegerte og utstøtte - de som feilaktig får skylden for at Oslo blir kalt tiggerstaden istedenfor Tigerstaden. 

Samtidig er det ikke de etablerte artistene som Bjørn Eidsvåg, Ane Brun og Turboneger som stråler klarest her. 
Derimot er talentene fra MySpace-generasjonen både mange og svært interessante - i særdeleshet Violent Whisper, sudokuprinsessen Hanne McBride, Simon Divine og Chris Lee. 
Disse - og flere til - små aha-opplevelsene er med på å gjøre Prosjekt 101 til en av de nyttigste og beste samlerne som noen gang er gitt ut med et ideelt formål. 

Anbefalte kjøp: 
«Silent Tears» (Violent Whisper), «IOU» (Hanne McBride), «Exhausting» (Simon Divine) og «On Me» (Chris Lee). 
