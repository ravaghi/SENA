Michael Jackson:«Number Ones» 

(Epic) - DVD 

Michael Jackson hører til de artistene som har brukt store ressurser på å lage videoer til mange av sine største hits. 

15 disse videoene er nå samlet på «Number ones» fra «Don't Stop Till You Get Enough» fra 1979 til «You Rock My World» fra 2001. 
DVD-samlingen viser Michael Jacksons slagere kronologisk, der det også er lett å følge hans utvikling til å bli stadig lysere i huden og mer outrert i klesveien i sine videoer etter hvert som årene går. 

Han er en glimrende danser i tillegg til en dyktig låtskriver og artist. 
På denne samlingen har den nesten 14 min. lange klassikeren «Thriller» en sentral plass. 
Kontrastene er store fra den enkle konsertvidoen til «Dirty Diana» og den morsomme «Black Or White». 
Michael Jackson sparer ikke på effektene: 
Han har en forkjærlighet for gangstermiljøet slik han fremstår f.eks. i «Billie Jean» og «You Rock My World», mens det er vakre, dramatiske scener fra naturen i «Earth Song». 

Samlingen «Number Ones» vil nok bli en klassiker hos mange Michael Jackson-fans. 
