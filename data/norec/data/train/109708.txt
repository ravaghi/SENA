Albumanmeldelse:Christina Aguilera - «Lotus» 

Skjera'guilera? 

RCA/Sony Album 
Hun har gjort modige bevegelser i løpet av karrieren, som knallsamarbeidet med undergrunnshelten DJ Premier på «Back to Basics», og den eksperimentelle elektronikken på den surrete, men undervurderte sisteplaten «Bionic». 
Nå, to år senere, virker Christina Aguilera lei risiko. 

Joda. 
Styrkepopen glimter heldigvis til mellom de anonyme balladene og horrible «Circles». 
Den synkopiske nakkerykkeren «Your Body» er Max Martins sterkeste produksjon på noen år, og friske «Make The World Move» med Cee-Lo gir en god dose glede. 

Men vi har hørt dette før. 
Aguilera brøler om hjerter og selvstendighet, men fremstår som prekete der hun før var inspirerende. 
Det skjuler seg et par saftige strofer på «Lotus», men fruen har mistet gnisten til å overraske. 

BESTE LÅT: 
«Your Body» 

SANDEEP SINGH 
