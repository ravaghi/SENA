Oppbrudd og sutring
Regi: 
Nuri Bilge Ceylan. 
Tyrkisk. 
11 år. 
Frarådes barn under 11 år. 

STJERNER: 
Ebru Ceylan, Nuri Bilge Ceylan. 

HANDLING: 
En arrogant universitetslærer bryter forholdet til kjæresten. 
Hun tar det tungt, men går videre. 
Han derimot, opplever gradvis at følelsene for eks-kjæresten skaper turbulens i hans følelsesliv. 

DOMMEN: 
Som tittelen sier; dette handler om «stemninger» - små øyekast, triste blikk, en dyp munnvik, et rasende utfall - ørsmå detaljer som samlet sier mye om de skiftende stemninger hos de to hovedpersonene. 

Delvis er det rene visuelle trykk-kokeren Ceylan presenterer i en stilisert form. 
Lyd, lys og dvelende stillhet bygger opp en fortettet atmosfære. 
Det fascinerer og berører - helt til det skurrer. 

Ettersom årstidene går og mannens frustrasjon øker, så øker også regissørens pretensjoner - inntil det pompøse. 
Mannens besettelse og kvinnens sutring er riktignok gjenkjennelige reaksjonsmønstre, men mot slutten blir det et irritasjonsmoment som forkludrer helheten. 
