Gucci Mane:«The State vs. Radric Davis» 

(Asylum/Warner) 

Ikke la denne karen date datteren din. 

Gucci Mane kan kalles så mangt, men noen suveren rapper er han ikke. 
Likevel klarer han å gjøre seg interessant. 
Gangsterrap, idiotrap, narkorap; rampete barn har mange navn. 
Ydmykhet er ikke å spore, Gucci er like tøff i tekstene som i trynet. 
Det er derfor noen låter ender som monotone og tannløse, mens de som har det lille ekstra funker strålende. 

Glorifiseringen av gangsterlivet og den breiale stilen har en underholdningsverdi, ingen tvil om det. 
Best låter det på «Bad, Bad, Bad», «Heavy» og «Bingo», eller R&B-flørten «Sex In Crazy Places» med blant andre Nicki Minaj på besøk. 
Denne fyren er bad - på den riktige måten. 

BESTE LÅT: 
«Bad, Bad, Bad» 
