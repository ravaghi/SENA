Kjedelig historietime
For så vidt interessant romfartshistorie, sett gjennom flueøyne. 
Men det blir faktisk kjedelig. 

HANDLER OM: 
Det du ikke visste om USAs månelanding med Apollo 11 i 1969, var at tre fluer fulgte med på ferden. 
Dette er deres historie... 
DOM: 
En rar film, dette. 
Blant annet er det en historietime, som virkelig burde fenge. 

Det gjør den ikke, til tross for for så vidt levende 3 D-animasjon. 

Årsaken er at figurene er temmelig ukarismatiske, vitsene treige og gammeldags, tempoet så aldeles for langsomt, oppbyggingen av historien for møysommelig. 
Og: 
Ingenting blir bedre av meget ujevn, til dels dårlig norsk dubbing. 
Det vil si: 
Proffenes helt allrighte innsats skjemmes av innslag av hjelpeløst amatøreri. 

Filmens mildt bisarre klimaks er et dokumentarinnslag med selveste «Buzz Aldrin, som kan fortelle at filmens «realiteter» selvsagt aldri kunne skjedd! 
