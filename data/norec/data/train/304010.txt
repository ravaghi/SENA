En kunst å være fengende og kjedelige samtidig
B.o.B prøver å lage tidenes crossoverplate. 
Med vekslende hell. 

ALBUM: 
Rapmjukis B.o.B satte seg tilsynelatende to mål da han skulle gi ut albumoppfølgeren til den Billboard-toppende «B.o.B Presents: The Adventures of Bobby Ray». 

1) 
Å toppe hitlistene igjen, selvfølgelig! 

2) 
Å lage tidenes mest crossovervennlige crossoveralbum, vel! 

Så han skred til verket, (litt for) trygg på sitt eget umiskjennelige talent og hyret inn alt som kunne krype og gå av tidligere hitlisteharvere, om det så var countryyndlinger (Taylor Swift) eller døllrockprodusenter (Ryan Tedder). 

Her skulle alle grenser knuses, sjangerbokser sprenges! 

Resultatet er dessverre at han har latt gjestene diktere stemningen og dermed har lydbildet havnet et sted mellom Chingy, Drake og Black Eyed Peas: 

Fullt av futt og smørblide sødmer, like begivenhetsløs som «Hurtigruta». 

Men det skal gutten ha, det er en kunst å være fengende og kjedelige samtidig. 
