Blåfarget oppbruddsplate
Country, rock og folk har vært Steve Earles hjemmebane. 
Nå er han skilt fra sin sjette kone, og det er på høy tid å dykke ned i bluesen. 

Produsent er R.S. Field, som tidligere har tatt hånd om folk som Buddy Guy og John Mayall. 
Selv er Earle påvirket av bluesartister fra hjemstaten Texas, som Freddy King, Lightnin' Hopkins, Johnny Winter, Vaughan-brødrene og Billy Gibbons. 

Samtidig er han en fyr som gjør det på sin måte, og det kjennes ikke unaturlig at låten "The Tennessee Kid" føyer seg inn i katalogen til han som synger "The Devil's right hand". 

60-åringen stiller med sitt vanlige backingband The Dukes, noe som gjør at lydbildet beholdes. 
Earle er fortsatt en tøffing. 

Beste spor: 
"The Tennessee Kid", "Better off alone", "The usual time", "King of the blues". 
