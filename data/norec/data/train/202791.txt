Konklusjon & karakter
Inntoget av flat-skjermer har gjort at din gamle billedrørs-TV tilhører en utdøende rase. 
Men hvilken flatskjerm skal du velge? 

Takler du prislappen er vår påstand at denne Grundig-modellen er et meget bra valg. 

Designet er vakkert og billedkvaliteten er noe av det beste vi har sett. 
I vår bok er det kun fjernkontrollen og lyden som hindrer Grundigs FineArts-modell i å få en ren sekser. 

Design koster 

Jo bedre design  jo stivere pris, og Grundigs modell har en veiledende pris på hele 39.900 kroner. 

Målt mot Sonys designmodell i samme klasse, er imidlertid Grundig et billigere alternativ. 
På Sony-modellen får du riktignok en praktisk MRU-enhet med på kjøpet, men billedmessig sier vår magefølelse at Grundig er hakket vassere. 

I tillegg må vi ikke glemme 30-tommeren til Philips, som du får til rundt 30.000 kroner. 
Valget er ditt. 

Spesifikasjoner: 

Mål  kun skjerm: 
Bredde = 79,8 cm, høyde = 49 cm, dybde = 14,5 cm (inkl. veggfeste). 
Vekt ca. 16 kg Kontrast: 500:1. Lys: 500 cd/m2. 
Responstid: 16 ms. 170 graders betraktningsvinkel horisontal/vertikal Tekst-TV med 2000 siders minne. 
Leveres med fot, veggfeste og DVI kabel 2 * Scartkontakter, S-video, 3 videosignaler: YC, YUV & video, RS232, antenne, PC (RGB & DVI), Lyd ut: 2*YC, 2*PC, 2*YUV og line out. 
