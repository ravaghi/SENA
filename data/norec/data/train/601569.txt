Kan bli en flopp
Hun har slitt og jobbet lenge for å komme i mål med sitt debutalbum. 
Dessverre så låter det ikke bra. 
Det høres ut som en flopp fra ende til annen. 

Lise Karlsnes hadde noen gode år med Briskeby. 
Fortjent nok. 
Bandet strødde rundt seg med fengende hitlåter. 
Noen av låtene her kunne kanskje ha fungert i den type arrangementer og produksjon som Briskeby stilte med, men i det syntetiske uttrykket som preger disse ti låtene, høres det bare dumt, tomt og patetisk ut. 
Thomas Eriksen står bak det meste som produsent og medsangskriver. 

Vi snakker om en miks av dance, trance og Aqua. 
Billig og tomt. 
Langt mer frastøtende og intetsigende enn tiltalende. 
”Dance Or Die” bør være to umulige valg for Lise Karlsnes. 
Hun bør heller komme tilbake som en stilsikker vokalist i det flotte popbandet Briskeby. 
