Sommerflørt anno 2017
Sandra Lyng + Temur = romantisk, reggae-inspirert pop. 

Denne gangen er det rapperen Temur, kjent som den ene halvdelen av duoen bak den svært fengende sommerhiten "Fy Faen" sluppet tidligere på våren. 

Låta settes i gang av en avslappende, reggae-inspirert beat før Temur setter i gang å rappe om at han ikke bare er noen sommerflørt med en vokal som gir Unge Ferrari-vibber. 
Ikke verst. 
Så får vi en liten nostalgisk referanse (type sommer 2005) i det Sandra og Temur synger "ringe opp når du får tid" i samme melodi som sin forgjenger. 
Artig. 

Det bygger seg gradvis opp til refrenget og mer strandfest-kontekst med dansbare rytmer og dessverre nok en gang bruk av EDM-saksofonsolo. 
Tekstlig går det forøvrig i "Når sola går ned/så tar du meg med i kveld/dans med meg lalala/syng med meg nanana" som etter et par runder blir ganske så mettende. 

Temur redder likevel denne låta ved å tilby frisk variasjon så "Bungalow" ikke forsvinner helt inn i havet av tilnærmet identiske låter med gitarklimpring og elektroniske lydelementer som begynner å samle seg i Sandras bagasje. 
Resultatet er en helt grei poplåt med en tydelig agenda om å befinne seg på samtlige Music Angels ved strandkanten framover. 

Se hvor godt Sandra Lyng kjenner seg selv på internett hos P3 Christine her: 
