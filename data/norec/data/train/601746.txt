Overrasker
Lifehouse er et av de bandene du sikkert har hørt sanger fra, men egentlig ikke vet hvem er. 
Bandet er det man kan kalle typisk amerikansk rock og passer perfekt til klisjéfylte ungdomsserier. 

Deres nyeste utgivelse "Almeria" starter i samme gate med låten "Gotta Be Tonight" , men overraskende utvikler seg til å bli mye mer. 
Det musikalske uttrykket har blitt mer voksent og 

eksperimentelt enn tidligere, og arrangementene har blitt mer interessante. 
Låten "Slow Motion" viser dette med sitt østlige sitar-preg, og det er deilig befriende når vokalist Jason Wade slenger på litt ekstra trøkk under låten "Moveonday". 

Det blir også noen skikkelig groovy blues-licks på låten "Right Back On Again" – en av låtene som står igjen som høydepunktet på albumet. 
Singelen "Between The Raindrops" er også en smakfull og fengende duett med australske Natasha Bedingfield. 
Neste gang kvitter de seg forhåpentligvis helt med det klissete ungdomspreget. 
