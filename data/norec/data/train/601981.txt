Sjelfullt og pirrende
Katharina Nuttall (38) klarer nesten å kjøre seg selv helt til topps med sitt tredje studioalbum. 
Hun må likevel tåle å forbli litt i skyggen bak årets sterke utgivelse til PJ Harvey. 
Det er litt av det samme dette handler om. 
Nemlig skurrende, småskeiv, intens, sjelfull og pirrende rock. 

Nuttall er født i Drammen. 
Hun har engelske foreldre, og har i lang tid bodd i Sverige. 
Der har hun blant annet samarbeidet med Ane Brun. 
Akkurat som Brun og Harvey, bruker Katharina Nuttall enkle virkemidler der melodien og teksten står i fokus. 
Noen av låtene er nakne ballader, mens hun sammen med den britiske produsenten Head kjører på med heftige rytmer. 
Fans av Ane Brun og PJ Harvey bør sjekke ut dette albumet. 
