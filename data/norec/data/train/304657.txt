Sex, drugs & rock'n'roll og sånn
Hollywoods ubestridte grisegutter, Steel Panther, er tilbake. 

ALBUM: 
Hollywoods ubestridte grisegutter er plateaktuelle igjen. 
Steel Panther har gjort karriere av å, la oss si, sette 80-tallets hårmetal-ikoner på spissen. 
Men oppi alt tullballet har de faktisk skrevet noen ganske uimotståelige hardrock-låter også. 

«All You Can Eat» fortsetter ufortrødent i samme spor som «Feel the Steel» og «Balls Out». 
Det vil si et mangfold av referanser til band som Van Halen, Ratt og Poison. 
Og selvsagt en telefonkatalog av fraser som ikke egner seg på trykk. 

«Party Like Tomorrow is the End of the World» 

Plata er hakket mer funky og bluesa i anslaget denne gangen. 
Strået mer Whitesnake, om du vil. 

Tradisjonen tro er det også nok av låter som er mer fjas enn moro. 
Alt er med andre helt ved gamle i Steel Panthers lyssky hverdag. 
