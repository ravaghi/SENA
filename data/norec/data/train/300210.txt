Mon tro hva Demi Moore synes om Ashtons sexkomedie
Vår anmelder liker den i hvert fall ikke. 

FILM: 
«Du er ikke morsom. 
Du er ikke sjarmerende. 
Du er bare et pent ansikt og femten centimenter mellom bena», sier en av mange forurettede kvinner til Ashton Kutcher i «L. 
A. Gigolo». 

Det siste må vi ta hennes ord for. 
Resten har hun helt rett i. 

«L. 
A. Gigolo» er omtalt som en komedie, men den er ikke morsom og virker ikke som den prøver å være det. 
Første halvdel av filmen er en endeløs parade av kvinner som nipper til drinker på svømmebassengkanter, og anledninger til å vise Kutcher i forskjellige stadier av nakenhet. 

Kutcher spiller Nikki, en pengelens playboy som klarer å leve et kakseliv i Los Angeles ved å forføre velstående kvinner. 
En tiltalende side av «L. 
A. Gigolo» er at vi følger Nikki på vei nedover og ikke oppover, mot en mildt uventet slutt. 

Det er også det eneste forsonende trekket ved en film som kjennetegnes av at det er umulig å bry seg om personene vi møter, om de er lykkelige eller ikke, om de er nakne eller ikke, om de lever eller dør. 

De er umorsomme og overfladiske, alle som én. 
Ashton Kutcher er som vanlig svak. 
Nå er det ikke nødvendig å være en stor skuespiller for å fylle tittelrollen i «L. 
A. Gigolo», men det kreves et minimum av karisma. 

Også på dette punktet kommer Demi Moores utvalgte sørgelig til kort, femten centimeter eller ikke. 
