Råtten lyd, men fine sanger
Neil Young har besøkt hovedkvarteret til Jack White i Nashville, der White har restaurert en innspillingsboks fra 1947. 

Young har spilt inn 11 coverlåter i denne i anledning Record Store Day, som Bob Dylans "Girl from the North Country" og Gordon Lightfoots "Early morning rain". 
Flotte sanger begge to, uten at Young tilfører så mye annet enn elendig lyd. 
Det er også mye som faller flatt til bakken, som Willie Nelsons "On the road again" og Bruce Springsteens "My hometown". 
Du må være en temmelig stor fan for å elske disse. 
Likevel er det noe med den såre stemmen som passer inn i en Voice-O-Graph. 
Og til gripende sanger som Phil Ochs' "Changes" og Bert Jansch' "Needle of death". 

Beste spor: 
"Changes", "Needle of death", "I wonder if I care as much". 
