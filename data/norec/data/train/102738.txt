Anmeldelse av Plumbos MGP-låt:- For enkelt! 

Møkkamann, mokkamann og nå altså, Ola Nordmann. 

Artist: Plumbo Låt: 
«Ola Nordmann» 
Komponist: 
Lars Erik Blokkhus 
Tekstforfatter: 
Glenn Hauger 
Samme hvor god et bands foregående hit var - og «Møkkamann» vant tross alt Spellemann for Årets 
Hit - vitner det alltid om kreativ stillstand når den påfølgende låt føles som en blekere, men nesten identisk kopi av førstnevnte. 

Det er akkurat det som dessverre er tilfellet med Plumbos Melodi Grand Prix-bidrag. 
Det blir rett og slett skrikende uoriginalt. 

«Ola Nordmann» åpner med fløytetema og marsjerende trommer for å gi et kjærkomment irsk anstrøk. 
Deretter setter rai rai-gitarene inn, og sannelig har de ikke rappet boogie-faktene til D.D.E. her også! 

Selv om takten er langt seigere her enn på «Møkkamann», ender låten i hoiende allsang som høyst trolig treffer folkedypet like sterkt som «Møkkamann» gjorde. 
Se derfor opp for Plumbo i finalen, for det er nemlig folkedypet som bestemmer om de skal dit. 

STEIN ØSTBØ 
