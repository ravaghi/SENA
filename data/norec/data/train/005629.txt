Popkornmusikk
Kendrick Lamar tar luven fra The Weeknd når de lager låt til kommende storfilm. 

Jeg ser for meg at det er lav hvineterskel for popfans verden over denne morgenen. 
Det er jo ikke hver uke man kan gå inn i helgen med et overraskelsesslipp fra Abel Tesfaye, aka The Weeknd. 
Som en ekstra karamell i lørdagsgodtet, har han også igjen tatt med seg Kendrick Lamar, slik han også gjorde på to år gamle "Sidewalks". 

"Pray For Me" er opprinnelig laget for den kommende superheltfilmen om Black Panther. 
Om den sanker inn en Oscar-nominasjon for "Beste originalsang" neste år gjenstår å se - noe jeg egentlig tviler på. 
Men for fans er nok dette uansett en låt som får dem til å danse bekymringsfritt inn i, og gjennom, helgen. 

❤️ Elsker ❤️ 

Dette er The Weeknds låt, men det er Kendrick Lamar som er lokkematen her. 
Hans bidrag er det beste med hele låta. 
Det tilfører action til det som egentlig er en ganske vanlig The Weeknd-låt, satt opp i mot de største hitene hans fra Starboy (2016). 

Det er også nettopp verset, hvorav Kendrick får ett av dem, som er digg å høre på med sitt dype og basstunge lydbilde. 
Men jeg mener ikke å nedvurdere The Weeknd her. 
Rollen han spiller er helt holdbar, altså. 

? 
Elsker ikke ? 

At Kendrick bare får ett lengre vers å boltre seg på skuffer. 
Etter han har fått skinne, er det som gjenstår med The Weeknd ikke like kult og engasjerende. 
Kendrick hever kvaliteten på låta, mens Tesfai senker den igjen. 
