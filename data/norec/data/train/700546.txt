Ikke for noen
Dette er en film som ikke bare mangler handling. 
Den ligger og vipper på eksistensgrensen. 

Egentlig finnes den nesten ikke. 
Uvesentlige fortidsforkjempere har fått det for seg at komedier som «Hot shots!» og «The naked gun» kan gjentas. 
Du kan like gjerne forsøke å arrangere om igjen VM i 1986. 
«Da Vinci-koden» og «Narnia» er filmen som ble skapt for å bli parodierte, men det må skje ved klare, satiriske poenger om noen skal lykkes. 
Før i tida var humor at en mann i skyggelue kom ut på scenekanten og sa «hjemmebrent» med nyspydd arbeiderklasse-røst. 
«Epic movie» hengir seg til den samme formen for naiv minimalisme: 
Den gjentar ting med litt rar stemme. 
Potter er blitt gammel, Sparrow er homofil, og det kommer ei naken dame ut av Narnia-skapet. 
Jeg forsøkte å le. 
Det låt som et sykt esel. 
Men skuespillerne er faktisk ålreit. 
Jayma Mays minner faktisk om pils-pippien Lindsay Lohan med munnen til Oppblåsbara Barbara, men akkurat det gjør regissøren lite ut av. 
