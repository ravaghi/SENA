Villmannen
TRONDHEIM(VG)Endelig en by:Larm-artist som vet hva det vil si å være artist! 
Trodde vi. 

Hvem: 
Sondre Lerche Hvor: 
VG-teltet 
Den vimsete og gode Sondre bor for tiden i eksperimentelle New York, hvilket preger han på en måte som kan minne sterkt om Rufus Wainwrights siste opptreden på Quart i fjor sommer; en gudbenådet artist som skal vise altfor mye på en gang. 

New York betyr en intellektuell og moderne tilnærming, men Sondre harver samtidig løs på gitaren med en såpass primitiv aggresjon at man kan mistenke han for å ha vanket langs The Bowery for å annamme pønkens fødsel, nesten før han var født. 

Resultatet er forvirrende. 
Sondre er utvilsomt en dreven live-artist, men gjør det vanskelig for seg selv ved å pendle fra helt likegyldige utblåsninger til å trollbinde med det han er best til - alene med kassegitaren. 
Mannen elsker lykkeligvis scenen, men rent musikalsk må noen tegne et hvitt kryss på gulvet der oppe og vise ham fokus! 

STEIN ØSTBØ FOTO: 
ØYVIND NORDAHL-NÆSS 
