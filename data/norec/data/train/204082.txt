Testens dårligste:Curve bottle, Eagle products, 0,4l 

Pris: 325,- kroner (Sport1) 

Dette er testens dyreste flaske. 
Den kom i tillegg i en stor pappsylinder, som gjorde at vi umiddelbart fikk høye forventninger. 
Den lover, i likhet med andre flasker i testen, å holde på kulden i inntil 24 timer, og på varmen i 12. 

I kaldtvannstesten holdt flaska relativt godt på temperaturen de første timene, men etter 12 timer hadde temperaturen allerede steget med 6,3 grader, og etter 24 timer målte vannet i flaska hele 22,7 grader. 
Testens dårligste resultat. 
I varmtvannstesten lå flaska nederst på listen på alle målingene og hadde mistet over 40 grader etter 12 timer. 

Dette syns vi er for dårlig til den høye prisen. 
