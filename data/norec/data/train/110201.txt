Vagabond:Rotete hybrid 

Vagabond er satt sammen av medlemmer fra noen av landets fremste danseorkestre og skal ha ros for sin vilje til å tre ut av de ofte så trange rammene som danseband opererer innenfor. 

Vagabond «2» (Tylden & Co) Men da må de gjøre det mer helhjertet enn her.For Vagabond låter best når uttrykket tangerer et rent poputtrykk, spesielt i noen finfine ballader her. 

Likevel glemmer de (dessverre) aldri sine dansebandrøtter - til og med et par malplasserte låter på engelsk har sneket seg med her, og samarbeidet med rapduoen Cir. 
Cuz bør ikke gjentas. 
Sjansene som tas fører ulykksalig nok til sprik, også tekstmessig. 

De samme innvendingene hadde jeg til Anne Nørdstis siste plate. 
Hun burde plante bootsen hundre prosent i Nashville neste gang, Vagabond bør bestrebe et rent popalbum. 

BESTE LÅT: 
«Alt du hadde på var en radio» STEIN ØSTBØ 
