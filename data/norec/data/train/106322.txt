Magisk nok!
(The Illusionist) Regi: 
Neil Burger. 
Drama - 11 år, anbefalt ungdom/voksne. 

STJERNER: 
Edward Norton, Jessica Biel, Paul Giamatti, Rufus Sewell. 

HANDLER OM: 
En fantastisk magiker setter Wien sånn ca. rundt forrige århundreskifte på ende: 
Hvordan får han det til? 
Hva driver ham? 
Er det bare juks? 
Har han overnaturlige evner? 

Alt dette. 
Og i tillegg: 
Magikeren er egentlig en lokal snekkersønn. 
Som ung gutt forelsket han seg i en ung pike av atskillig høyere byrd: 
En erkehertuginne. 
De to unge blir tvunget fra hverandres. 

Men de møtes nå, 12 år etter - mens magikeren kjører sine forbløffende show. 
Og kronprinsen, en hard og kynisk og maktglad mann, vil gifte seg med erkehertuginnen. 

DOM: 
En meget underholdende, malerisk og intelligent historie malt mot tilbørlig patinert, tidsriktig bakgrunn. 
Magi og film er en vanskelig kombinasjon: 
Begge deler er, som kjent, gjennomført juks. 
Men denne gangen går det bra: 
Magikeren «avsløres» ikke av filmmediet. 
Tvert om: 
Man forbløffes og vil bli forbløffet i en forbusende mangefasettert historie, med mange små intriger og oppvisninger underveis. 

Aldeles utmerkede skuespillere over hele linjen. 

Virkelig god underholdning! 
