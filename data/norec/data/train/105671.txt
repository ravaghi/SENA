Celine - «Jentekveld»
Celine («med stum é - Celin»!) Helgemo vant Melodi Grand Prix Junior i 2007. 
Nå er hun 14, men lager fortsatt musikk som nok mest er tiltenkt jenter som ennå ikke er nådd tenårene. 

Musikken låner fra både samtidige og evigaktuelle poparketyper («Superstar» er pur 1980-tall). 
Produsent Ronny Wikmark formidler låtene med en blanding av arrangementsmessig dyktighet og en type populisme som føles svært trøndersk (Stage Dolls og TNT er en like naturlig del av lydsporet til tittelkuttets «Jentekveld» som Miley og Pink). 

Musikken føles på de fleste vis vel så moden som den vinneren av fjorårets, øh, «senior»-utgave av Eurovision Song Contest, Alexander Rybak, begunstiger oss med om dagen. 

BESTE LÅT: 
«Uimotståelig» 

MORTEN STÅLE NILSEN 
