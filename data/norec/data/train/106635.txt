Full forvirring i skauen
Et japansk skrekkeventyr som forvirrer og irriterer like mye som det skremmer. 

«Forbidden Siren 2» følger i fotsporene til «Resident Evil» og «Silent Hill», men der slutter også sammenlikningen. 
I dette spillet får du nemlig kontrollere en hel gjeng med folk som er på en japansk øy idet en blodrød flodbølge inntreffer, og spillet hopper frem og tilbake i tid og rom. 

Det hele er i starten ganske forvirrende, men akkurat når du begynner å få grep på fortellerteknikken, så er det andre ting som forvirrer. 
Som et irriterende pirkete kontrollsystem, eller at man konstant må stoppe og bruke en spesiell evne kalt sightjacking, der man får se gjennom fiendens øyne. 

Spillet er både stemningsfullt og engasjerende og full av gode ideer som dessverre ikke har blitt implementert så godt som de kunne blitt. 

Dermed sitter man igjen med et frustrerende og forvirrende spill som kunne vært så mye bedre. 
