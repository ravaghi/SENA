En strålende ransthriller fra virkeligheten
Fra Balkan-krigen oppsto ransbanden The Pink Panthers. 
The Last Panthers er den grimme serien om deres historie. 

Et effektivt ran i Marseille gir utbytte på diamanter verdt 15 millioner euro, men de planlagte kjøperne melder pass da en liten jente blir drept i en kaotisk flukt. 
Slik starter The Last Panthers som en tilsynelatende rettfrem krimserie om ran og mafia, før en bredt anlagt historie brettes ut over det europeiske kartet. 

Som i en god spionfilm tas vi med til mahognitunge kontorer i London, mørke bakgater i Beograd og møkkete jorder i Ungarn, hvor vår tids mest spektakulære ransmiljø kjemper mot politi, mafia og forsikringsselskap. 
Alle er villig til å gå til ekstreme virkemidler for å få kontroll på diamantene, og serieskaper Jack Thorne har tegnet opp et imponerende galleri av hovedpersoner. 

Kald som en kråkebolle 

Samantha 
Mortonspiller forsikringsagenten Naomi som en kråkebolle på havets bunn:kald og piggete og et sprekt alternativ på menyen. 
Hun skal finne diamantene og få dem tilbake til deres rettmessige eier, en jobb hun tilsynelatende er blant de beste i Europa til å gjøre. 
Grepet med å etablere Naomi som en slags motstander til den ivrige fransk-algeriske politimannen Khalil (Tahar Rahim, kjent fra den franske gangsterklassikeren Profeten ) driver serien elegant fremover. 

Sliter med mentale demoner 

Mellom dem står Goran Bogdan som raneren Milan, en mutt serber med fortid i den paramilitære gruppen Arkans tigre. 
Alle tre sliter med mentale demoner og høyst virkelige djevler som prøver å stoppe dem, og hver gang vi tror vi forstår historien dukker det opp nye problemer fra sidelinjen. 
Med unntak av de overtydelige og litt unødvendige tilbakeblikkene i karakterenes fortid, er The Last Panthers en riktig strålende miks av ransthriller, politisk drama og kald virkelighet. 

Les vår anmeldelse av den nyeste filmen til Angelina Jolie og Brad Pitt: 

Klassisk ranshistorie 

Handlingen er nemlig hentet fra virkeligheten,om den løst sammensatte tyverigjengen The Pink Panthers. 
Banden består av 200–220 folk fra Balkan som har gjort hundrevis av spektakulære juvelran over hele kloden. 
Mange av dem lærteseg kriminelt håndverk via smugling etter FN-sanksjonene mot gamle Jugoslavia, og de har ofte solid militær bakgrunn. 
Vi snakker altså klassisk ranshistorie, men med Balkan-krigen som et mørkt politisk bakteppe. 

Les vår anmeldelse av Steven Spielbergs nyeste film: 

Mister fort sympatien 

Miljøet og karakterene er som skapt for seriefortelling, og den realistiske tonen settes i de første scenene. 
Diamantranet presenteres i en miks av CCTV og Jason Bourne-aktige actionscener, og blir et hardtslående anslag av grim realisme og vellaget TV-thriller. 
Eventuell sympati for ranerne som moderne Robin Hood-karakterer vaskes kjapt bort av det tragiske dødsfallet. 

Fra Breaking Bad til The Last Panthers 

Den svenske regissøren Johan Renck – også kjent som popartisten Stakka Bo fra 90-tallet, og en artig detalj er at hans "Here We Go Again" dukker opp i episode 3 – har tidligere gjort gode episoder av storserier som Breaking Bad og The Walking Dead . 
I fjor leverte han en fin, svensk gangsterfortelling med Ettor och nollor , og med The Last Panthers etablerer han seg som en europeisk krimregissør i toppklasse. 

Anmeldelsen er basert på de tre første episodene. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
