Pelbo: «Days Of Transcendence
(Riot Factory / Musikkoperatørene) 

Dristig tubarock. 

Med fjorårets debut overbeviste Pelbo med et særpreget uttrykk; Kristoffer Los drivende tuba i bånn, Ine Kristine Hoems uredde vokal i front og Trond Bersu som lydhør pådriver bak trommene. 

Andrealbumet følger opp i noenlunde samme stil, Støymesteren Stian Westerhus har produsert, og uttrykket er kanskje en tanke mørkere enn sist. 

De pumpende rockelåtene fungerer bra, særlig «Pure Hearts». 

Meditative «Devil In The Bible» er velkommen kontrast, der Hoem får brukt stemmenyansene tilfulle. 
Noe av materialet blir for abstrakt og kjedelig, og jeg savner et mer variert bruk av tubaen. 
Men fortsatt er helhetsinntrykket spenstig og engasjerende. 

BESTE LÅT: 
«Pure Hearts» 

CARL PETTER OPSAHL 
