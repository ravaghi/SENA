Plateanmeldelse:Okkervil River - «The Silver Gymnasium» 

Tilbake til det egentlige åttitallet. 

ALBUM: 
INDIEROCK Okkervil River «The Silver Gymnasium» (ATO/Indie) 
Helt siden de backet Roky Erickson i 2010 har Will Sheffs prosjekt vært å riste av seg det mørke indierockstigmaet. 

Første album på nytt plateselskap er lysere, oppvekstreflekterende og bevegende. 

Om det er Bob Seger eller Bruce Springsteen septetten parafraserer er ikke viktig. 
Dette er frihetsrock på indierockens premisser, ikke fremelsket nostalgi, men presis utilslørt refleksjon. 

Destilleringen av personlig fortid er så godt utført at man oppriktig føler seg tatt inn i Sheffs barndom på åttitallet. 
Ikke minst fordi man kan spille ham og albumet i et Commodore 64-spill på bandets nettside. 

BESTE LÅT: 
«Down Down The Deep River» 

TOR MARTIN BØE 
