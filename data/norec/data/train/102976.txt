The Waterboys, «An Appointment With Mr. Yeats»
The Waterboys, «An Appointment With Mr. Yeats» 

(Proper / Cosmos) 
En varslet og vellykket fusjon. 

Lenge før han tok for seg «The Stolen Child» på karrieretoppen «Fisherman's Blues» (1988) har det vært forventet at Mike Scott til slutt kom til å bli ett med W. B. Yeats. 
Nå har han klart det - og selv om diktene er knadd og vridd i ulike retninger, har 52-åringen gjennom tidene slektet så mye på sin heltepoet at transformasjonen virker helt naturlig. 

Låtene hans er mer inspirerte enn på en god stund, selv om det musikalaktige preget som unødig tynger alle slike litterære omforminger gjør helheten noe seig og svulstig. 
Men etter dette kan Morrissey bare ha Oscar Wilde for seg selv. 

BESTE LÅT: 
«Let the Earth Bear Witness» TOR MARTIN BØE 
