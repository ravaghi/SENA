Anthony Hamilton:«Soullife» 

(Atlantic/ Rhino) 

Lekker soul-plate med sanger som ble spilt inn i perioden 1999 til 2001. 

Anthony Hamilton har en vakker stemme og hans melodiøse og vakre soulplate smyger seg inn i øregangene og gir lytteren en fin musikalsk opplevelse. 

Hamilton, som har skrevet alle sangene på denne platen, synger soul på en tradisjonell måte med gjennomført tradisjonelt komp og arrangement. 
Stemmen er i forgrunnen og Anthony Hamiltons stemme kan enkelte ganger minne litt om Al Green. 

Liker du soul, lån øre til «Georgie Parker» og «Love and war» (med Macy Gray) og du kan lytte til Hamilton på sitt mest overbevisende. 
