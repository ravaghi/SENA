19"Samsung Syncmaster 971p 

Viktige egenskaper kommer til sin rett på mange forskjellige måter, ikke minst på Samsungs 971p litt spesielle skjerm 

De mest utbredte skjermene er i dag i bredformat og bruker TN-paneler. 
I kombinasjon med stort produksjonsvolum har dette gitt oss svært rimelige skjermer, som fungerer utmerket til spill, video i tillegg til alminnelig bruk som web, mail og kontorbruk. 

LES OGSÅ: 

For brukere som krever mer, som riktigere fargebalanse og bred betraktningsvinkel, må man over på en annen paneltype. 
Disse er langt dyrere, men for disse brukerne er det ikke noe alternativ. 
PVA-paneler har langt høyere kontrast, som gir synlig større fargedynamikk. 
Dessuten har de en betraktningsvinkel som nærmer seg det optimale, slik at uansett vinkel man ser på skjermen i, så er fargebalansen praktisk talt den samme. 
Når man kommer så langt ut på siden at den ikke lenger er riktig, ser man likevel ikke noe av det som står på skjermen... 

Typiske brukere av denne type skjermer er de som jobber med bilder, spesielt de som jobber i grupper slik at flere må kunne se skjermbildet. 

En annen viktig gruppe for denne type paneler er de som jobber med skjermen i forskjellige posisjoner, som bruker dreibare skjermer i høydeformat. 
Da er det en forutsetning at skjermen har en betraktningsvinkel som er både høy og lik fra alle vinkler. 

Kontorskjerm? 

Dette er en 19-tommers skjerm i 5:4 format med oppløsning på 1280 x 1024. 
Dette er i dag et klassisk kontorskjermformat. 
De fleste hjemmebrukere foretrekker skjermer i bredformat, men også stadig flere kontorbrukere tar i bruk bredformat. 

Skjermen finnes både i sort og hvit, begge er i blank utførelse med en ganske spesiell fot. 
Foten er svært fleksibel og gir deg gode muligheter til justering vertikalt. 
Skjermen kan også vris til høydeformat. 
Det er derimot ingen muligheter for å dreie skjermen rundt på foten. 

Foten har en innebygd liten USB-hub med to tilkoblinger. 

Tilkobling til PC er med DVI på undersiden av foten, og det er en kabelkanal som krever e spesiell kabel for å passe. 
Denne følger selvsagt med, og den skiller seg fra valige DVI-kabler ved at ferritringen som sitter ved kontakten er flyttet lenger inn på kabelen, slik at kabelen kan gå i kanalen. 

Det følger også med en tilsvarende kabel med DVI og VGA-kontakter for PCer som ikke har DVI-kontakt. 

Skjermen har ingen knapper for justering av parametre, det eneste er en av/på knapp og en knapp for autojustering. 
Alle innstillinger skjer fra PCen med Magic-styrepogrammene. 

I bruk 

Skjermen har et elegant utseende og er lett å justere til ønsket posisjon. 
Tilkoblingen er fiks, og både skjermkabelen og og USB-kabelen kommer praktisk ut på baksiden av foten nede ved bordplaten. 

Bildekvaliteten er utmerket, den lever opp til spesifikasjonene, med høy dynamikk og klare farger. 
Sortnivået er overbevisende og etterslepet - oppgitt til 6 ms - er marginalt synlig. 

Betraktningsvinkelen er meget bra, men likevel ikke like bra som på de beste skjermene vi har testet. 
For kontorbruk, som er denne skjermens hjemmeområde, er det likevel mer enn tilstrekkelig, både i normal posisjon og i høydeformat. 

Skjermen fungerer dessuten også utmerket til spill og video, hvis man ikke krever bredformat. 

Konklusjon 

Dette er først og fremst en design-skjerm, med egenskaper som målgruppen setter pris på. 
Den tar seg dessuten godt ut i de fleste miljøer, enten man foretrekker elegant svart lakk eller tilsvarende i hvitt. 

Prismessig ligger mellom de billige folke-skjermene og de dyre profesjonelle skjermene. 
