Og så kom helgenene frem
Regi: 
Danny Boyle. 
Med: 
Alex Etel, Lewis McGibbon, James Nesbitt, Daisy Donovan. 
Britisk. 
Drama/familiefilm - 7 år, frarådes under 7. 

Ukonvensjonell barnefilm med positive overraskelser! 

Regissøren er da også Danny Boyle («Shallow Grave», «Trainspotting», «The Beach»), en energisk britisk regissør det siste tiår. 
Han legger seg denne gang på et slags Roald Dahl-nivå når det gjelder fantasi: 
Lite er forbudt av groteskerier, så lenge det tjener historien. 

Det handler dypest sett om sorgarbeid. 
To unge gutter flytter til et nytt boligområde og et «nytt liv» sammen med far. 
Mor er død. 
Det er vanskelig. 
Men yngstemann griper til en 2000-årig tradisjon for mennesker i nød: 
Han søker - og får! - hjelp av helgener. 
Det vil si: 
Hellige mennesker, som med sitt forbilde og sine eksempler nettopp befinner seg eksempelvis tilgjengelig mellom mennesker og Gud. 
For den som tror. 

Lille Damian tror. 
Og han trenger mye hjelp. 
Ikke minst når en diger sekk med penger daler ned fra himmelen. 
Eller var det fra et tog? 

Filmen har to svakheter: 
For mye dveling innledningsvis. 
Og ingen riktig pangavslutning. 

Men ellers? 
Aldeles utmerket! 
