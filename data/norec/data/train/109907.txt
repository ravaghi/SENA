Test av Audi A6 Allroad:Luksusfrakteren 

Audi A6 Allroad er den komplette norgesbilen for de med velfylt lommebok og sans for luksus og eleganse. 

Om du velger den rimeligste varianten til drøye 700.000 kroner, med 204 diesel hestekrefter og den eminente syvtrinns S-tronic-girkassen, eller den større og nesten hundre tusen kroner dyrere 245 hestekrefters-varianten, får du en bil som leverer i bøtter og spann på så godt som alle områder. 

Det er ikke bare plast og pynt som skiller denne fra en ordinær A6 stasjonsvogn. 
Bakkeklaringen kan justeres fra 13,5 centimeter til over 20 centimeter ved behov (og lavere hastigheter.). 
Det sørger luftfjæringene for. 

Nettopp disse fjæringene gjør at Audi A6 Allroad fremstår som en langt mer behagelig bil å kjøre enn den aldrende svensken. 

Her senker du bilen når du ønsker et lavere tyngdepunkt ved landeveiskjøring eller hever hele doningen når du skal kjøre på mer krevende vei. 

VG og NAF kjørte 245 hestekrefters-varianten. 
Med et dreiemoment på hele 580 
Nm har du masser av trykk i motoren over så godt som hele registeret. 

Dette er også en knallgod bil på både motorveien og på dårlige fjellveier. 
Selv med billigvarianten på 204 hestekrefter går sprinten unna langt raskere enn den 11 hestekrefter sterkere Volvo XC70 greier: 7,5 sekunder mot 8,9 sekunder. 

Den sekssylindrede dieselmotoren har et mye bedre lydbilde enn den femsylindrede motoren i Volvoen. 

Her det ingen sjenerende dieselknatring. 
Den samme kvalitetsforskjellen merkes også med Audis syvtrinns automatkasse (som strengt tatt er en dobbeltklutsj girkasse.) 

Denne girer lynraskt og nesten umerkelig mens Volvos tradisjonelle automat både sørger for et høyere drivstofforbruk og en på langt nær like behagelig kjøreopplevelse. 

Dette er klasseforskjell med fordel til tyskeren. 

Ifølge leasingselskapet Autolease er dette en bil som holder seg best i pris med følgende utstyrspakke: 
Velg minimum teknikkpakke, sportspakke pluss (inklusive skinn/alcantara og sportsseter), full assistentsystempakke, stor navigasjon, DAB radio samt avtagbart hengerfeste. 
Modellen på 204 hestekrefter taper seg 2-4 prosent mindre i verdi over en treårsperiode, eller etter 45.000 kjørte kilometer, enn varianten med 245 hestekrefter. 

Dette er våre vurderinger: 

Førermiljø: 
Gode seter, litt begrenset utsyn rundt bilen, lite støy, funksjonelle interiørløsninger. 

Sikkerhet: 
Den vanlige stasjonsvognen har toppscore i EuroNCAP. 
Har alt sikkerhetsutstyr. 

Kjøreegenskaper: 
Svært bra på alle måter. 
Standard luftfjæringer. 
Flere kjøremodi. 

Plass: 
Litt smalere bak men bedre benplass. 
Marginalt større bagasjerom. 

Miljø: 
Gjerrigere, kjappere og blant de aller gjerrigste i klassen. 
Pent lavt forbruk på. 

Å eie: 
Med riktig utstyrsnivå vil markedsverdien for 204 hk være rundt 62-64 prosent av nybilprisen etter 3 år og cirka to prosentpoeng laver for 245 hk. 
Bilen har årlige driftskostnader på rundt 3400 kroner i tre års perioden, noe som er under snitttet i klassen. for 245 hk. 
Alt dette ifølge Autolease. 
Bilen har årlige driftskostnader på rundt 3400 kroner i tre års perioden, noe som er under snitttet i klassen. 

Pris: 
Dyrere enn Volvo men også mye mer luksusfølelse. 

Design: 
Absolutt godkjent eksteriør. 
Veldig pene interiørløsninger. 

LESER DU DENNE SAKEN PÅ MOBILEN? 
HER FINNER DU FLERE BILNYHETER. 

HER ER VG NETTS BILSIDE PÅ FACEBOOK - KLIKK LIKER, OG VI LEGGER DE VIKTIGSTE BILNYHETENE RETT I FEEDEN DIN. 
