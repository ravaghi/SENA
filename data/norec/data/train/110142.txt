Death Grips:«The Money Store» 

Høyhastighetstog i rapland. 

SM-coveret er ikke tilfeldig. 
Sacramentotrioen krever smertelig tålmodighet for å få grep og knagg til deres overveldende ukonvensjonelle ekstrem hiphop. 
Enklest beskrevet som et møte mellom metal, Run DMC (ja!) og Anticonband som cLOUDDEAD. 
Delvis mumlende, ofte angstskrikende, aldri forutsigbart og gjennomgående forvirrende - på den gode måten. 

Tidvis kan det være vanskelig å dekode både tekst og beats, men det er med på å bidra til riktig dystopisk intensitet. 
For selv om de leveres med Sonys brennmerke, er bandet milevis utaskjærs, og får Odd Future og A$AP Rocky til å fremstå like skumle som One Direction. 

BESTE LÅT: 
«I've Seen Footage» 

TOR MARTIN BØE 
