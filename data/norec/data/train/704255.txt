Røff og tøff røverdatter
Norges beste kvinnelige rapper, ifølge NRK P3. 
Ingen grunn til å bestride det. 

Røverdatter har vært kallenavnet til Izabell siden hun var liten, og på låten med samme navn har hun fått med seg Morten Abel. 
Dermed knyttes gammel stavangerstorhet til ny.Izabell har hatt fire singler inne på P3-spillelista før hun nå debuterer med et minialbum på seks kutt, og det er ikke så rart. 
Hun synger tøffere enn de fleste, og rappen er flytende, elegant og innholdsrik – ett år etter at hun begynte å rappe på norsk. 

Kastel er med på "Lillebror", og Ary er med på "Syner". 
Duetten mellom Izabell og trønderske Ariadne "Ary" Loinsworth sitter som et skudd. 

Beste spor: 
"Gulldråber", "Syner", "Røverdatter". 
