Hans Rotmo - «Vårres jul 2»
Ja til alternativ jul 2. 

Tredve år etter eneren er Hans Rotmo klar for andreutgaven av «Vårres jul». 
Og takk for det. 
Alle tilhengere av trøndersk julegalskap får definitivt sitt å le av også her. 

Riktignok har det sneket seg inn et par viser med solid ettertanke også - slik er nå engang jula - men det er de hysteriske beskrivelsene av julefeiring og juleforberedelser på karskflatbygda som får lattermusklene alvorlig i sving på «Vårres jul 2». 

Orkesteret er også det samme vindskeive som før, og selv om Vømmøl-sjefen har vært melodisk sterkere og skarpere enn på årets juleplate, inneholder «Vårres jul 2» nok av ateistisk tekstsnadder til at alle får sitt også denne jula. 

BESTE LÅT: 
«Julaften med ilder». 
