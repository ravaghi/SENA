Leif Ove Andsnes - «Pictures At An Exhibition»
Nye bilder til utstilling. 

Andsnes ønsker å gå nye veier. 
«Pictures Reframed» er et resultat av et samarbeid med den sørafrikanske billedkunstneren Robin Rhode. 
Han har laget nye videobilder til Mussorgskys «Bilder fra en utstilling», og Andsnes spiller. 
Forestillingen ble urfremført under Risør Kammermusikkfest i sommer, skal snart oppføres i både New York og Norge, og har kommet på DVD. 
Bildene får man også i en bok som følger med pakken 

Konseptet er spennende. 
Bildene er mer eller mindre direkte knyttet opp mot programmet som ligger i musikken og satstitlene fra før: 
Oksekjerresatsen bli visualisert med et tog, det gamle slottet uttrykkes gjennom en mørk skog, og når den majestetiske musikken til «Den store byporten i Kiev» klinger, drukner et flygel. 

Et slikt prosjekt vil neppe revolusjonere den klassiske musikken, men bidrar absolutt til åpning for nye tolkninger. 
På CD-en spiller Andsnes også Schumanns «Kinderszenen» og fire andre korte klaverstykker av Mussorgsky. 
Og jo, han er sannelig en dyktig historieforteller uten bilder også. 
