Jenny & Arne:«From Our Hearts» 

(Slagerfabrikken) 

Ikea-køntri for det brede lag. 

Atter en gang er det gode tider for erkekonservativ country, type Nashville, i Norge. 
Derfor har også det nye norske radarparet Jenny Jenssen og Arne Benoni de siste ukene opplevd en listesuksess de tidligere ikke har vært i nærheten av. 

Som helt kurante tolkere av tolv såkalte klassiske countryduetter gjør paret ingen feil. 
De har begge behagelige stemmer for genren, ikke minst Arne Benoni, men tross profesjonelle musikere fra Nashville hviler det noe anonymt og temperaturløst over resultatet. 
Ingen sjanser tas, og alt virker i overkant kalkulert og gjennomarbeidet istedenfor dynamisk og spennende. 

Omtrent slik all folkelig brukskunst fremstår. 

BESTE LÅT: 
«I Don't Care» 
