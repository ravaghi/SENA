Dream Theater - «Black Clouds & Silver Linings»
(Roadrunner / Tuba) 

Gaper på seg kjevelås. 

Dette kunne veldig gjerne vært det beste fremstøtet noensinne fra prog-heltene i Dream Theater, men etter sitt sedvanlig glitrende åpningsepos («bare» 16 minutter denne gangen...) drar gitarfantom John Petrucci og hans eminente medmusikere i gang et par låter som nesten er klamt kommersielle, anti-pompøse og nesten latterlige enkle i Dream Theater-sammenheng. 

I «The Shattered Fortress» midtveis er de derimot tilbake der vi vil ha dem - i de lange suite-lignende taktskiftene og med innfløkte rytmeløp som få gjør dem etter. 
Da er Dream Theater nok en gang et unikt band - det er de dessverre ikke hele veien denne gangen. 

ANBEFALTE KJØP: 
«A Nightmare 
To Remember», «The Shattered Fortress» og «The Count Of Tuscany». 
