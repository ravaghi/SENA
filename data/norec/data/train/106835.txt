Diverse artister:«Between A Smile And A Tear» 

(Park Film/Bonnier) Amigo Lisa Nilsson hyller jazzklubb 

Jazzklubb Montmartre i København var en legendarisk og viktig klubb, med en stjernespekket meny av amerikanske musikere på besøk eller bosatt i Europa. 
Nå er det laget film om klubben, og filmmusikken fremføres av et stjernespekket lag av musikere nært knyttet til Montmartre, som Toots Thielemans, Johnny Griffin, Didier Lockwood og Albert «Tootie» Heath. 
Og vel tilpass i rollen som jazzdiva er Lisa Nilsson. 
Musikken er trygt plassert i jazzens mainstream, swingende og bluesy. 
Nilssons syngestil røper en grundig respekt for jazzen, uten å skjule lang erfaring som popsanger. 
Mange originalkomposisjoner, flere signert Nilsson og kapellmester Niels Lan Doky, øker spenningsnivået. 
Og de gamle mestrene Thielemans og Griffin bidrar med varme og modenhet. 
