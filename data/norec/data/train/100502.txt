Edvard Grieg:Slåtter, Op. 
72 og slåtter etter Knut Dahle 

Ingfrid Breie Nyhus, klaver og Åshild Breie Nyhus, hardingfele. 
GENRE: 
Klassisk (Simax) 

Søstrene Ingfrid og Åshild Breie Nyhus leverer et banebrytende arbeid med denne nye cd-en. 

Ingfrid har spilt inn Griegs «Slåtter op. 
72» på Griegs eget klaver, mens Åshild spiller de opprinnelige slåttene på hardingfele. 
Og faktisk er det en helt ny klaverversjon vi hører. 
Den er basert på nye nedtegnelser av originalmaterialet gjort av far og professor Sven Nyhus som ble utgitt i 2001. 

Her er det i langt større grad tatt hensyn til utfordringene i forhold til rytmikk, metrikk og tonalitet enn man hadde kunnskap om da grunnlaget for Griegs arbeid ble gjort, og resultatet er tydelig: 
Ingfrid Breie Nyhus' fremføring av disse stykkene stiller i en egen divisjon. 

Det klinger avslappet på en helt annen måte enn de fleste andre fremføringer man har hørt, det flyter og låter på alle vis mye riktigere. 
Dermed blir det selvfølgelig både vakkert og gripende også. 
Og Åshild Breie Nyhus er en meget dyktig spellekvinne som gjør sin avdeling utmerket. 

En velklingende, balansert og viktig innspilling. 
