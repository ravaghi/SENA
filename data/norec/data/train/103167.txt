Junior Boys, «It's All True»
(Domino / Playground) 

Hvilepuls for viderekomne. 

Gutta har vært litt vel preget av lavt kreativt stoffskifte i det siste. 
Nå har de fått fart på oksygenopptaket og balanserer følelsen av alkoholbaserte løsninger med sjelelig gymnastikkrytmikk. 

De første albumene hadde kanskje estetisk vakrere sanger, mens dette er et perfeksjonert minimalistisk dypdykk i tom, svak tilbakelenthet, om ikke like uuttalt som James'ene Blake og Woon. 
For pussig nok samsvarer resultatet ganske godt med at lettfryst humørfri elektronika er noe av det mest riktige man kan gjøre i 2011. 
Selv om ontarioduen egentlig gjør akkurat det samme de har gjort de siste ti årene, bare bedre. 

BESTE LÅT: 
Banana Ripple TOR MARTIN BØE 
