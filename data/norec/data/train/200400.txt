D-Link PowerLine AV 500
Nettverk over strømnettet er et alternativ, men hvor bra er det? 

Nettverk over strømnettet er først og fremst en løsning der det av forskjellige grunner ikke fungerer med trådløst nett, og der det er uaktuelt å trekke nettverkskabel. 

Når det gjelder hastighet og sikkerhet er en nettverkskabel alltid den beste løsningen. 
Den nest beste er et moderne trådløst nett etter 802.11ac-standarden. 
Når disse alternativene ikke er aktuelle er adaptere for strømnettet verdt å sjekke. 

D-Link AV 500 

Dette er ikke bare ett produkt, men fire forskjellige enheter med forskjellige egenskaper og bruksområder. 

Vi har testet grunnvarianten DHP-308AV, som i praksis fungerer som en overgang. 
Du plugger inn en D-Link-enhet i stikkontakten ved ruteren og kobler til en nettverkskabel. 
Så kobler du inn en annen, lik D-Link-enhet i stikkontakten ved siden av det utstyret som skal ha nettforbindelse, og kobler til med en nettverkskabel der også. 

Det tar bare noen få sekunder så er forbindelsen opprettet. 

Selve enheten er svært kompakt, og det er god plass til å plugge inn et støpsel i nabokontakten på vanlige dobbeltkontakter. 

Det finnes også to andre enheter i samme familie: 
DHP-W310AV, som har et trådløst aksesspunkt innebygd (WLAN), og DHP-328AV, som har to nettverkskontakter. 

DHP-W310AV er utmerket når du vil sette opp et ekstra trådløst nettverk et annet sted i huset. 
Den har også nettverkskontakt for tilkobling med kabel. 

DHP-328AV lar deg koble til to enheter, for eksempel en mediespiller og en spillkonsoll ved TV-benken. 

Målinger 

Som vi har nevnt mange ganger før når vi har testet nettverk over strømkablene, er det veldig varierende resultater man oppnår, selv i samme hus. 
Det er heller ikke bare avstand mellom kontakter, eller overgang mellom forskjellige faser som spiller inn. 
Koblingene i et hus er en labyrint hvor hver knekk og tilkobling påvirker signalet, i tillegg til hva som er koblet til de samme kursene. 

Dessuten kan jordingen variere fra hus til hus, og det kan være mange typer støy i jordsignalet fra forskjellige kilder i huset. 
Det kan komme fra motorer eller strømforsyninger, eller annet som ikke er helt som det skal og påvirker signalgangen. 

Vi målte først fra hemsen der ruteren står og ned til andreetasje, der fikk vi dårligst signal. 
Neste måling gjorde vi nede i første etasje, der var signalet langt bedre. 
Tredje måling gjorde vi i hobbyrommet i kjelleren. 
Siste måling gjorde vi i kjelleren ved varmtvannsberederen, her er det en ny kurs med kabel rett fra sikringsskapet, og det er bare varmtvannsberederen som henger på denne. 

Her fikk vi det klart beste måleresultatet: 

Konklusjon: 

Strømkablene kan fungere som nettverksløsning, men om det er bra nok og hvor du får best resultat i akkurat ditt hus er umulig å si på forhånd. 

En tommelfingerregel er at et nytt elektrisk anlegg som er forskriftsmessig lagt opp gir større sjanser for et brukbart resultat. 
Hvis du får dårlig forbindelse er det bare å koble fra alt som henger på kursen og sjekke. 
Hvis det gir bedre resultat er det bare å koble til hver enhet etter tur til du finner synderen. 

Sammenlignet med trådløst nett så havner det beste resultatet med AV 500 litt under 2,4 GHz-hastigheten du får med de beste ruterne, men et godt stykke under de beste på 5 GHz-ruterne - begge målt i kjelleren. 

Ellers i vårt hus er trådløst generelt bedre. 

Får du god båndbredde kan du få kurant surfehastighet, og til og med akseptabel video. 
Som regel er det ofte jevnere hastighet over strømnett enn med trådløst. 

Mer informasjon om de forskjellige modellene finner du hos D-Link. 

D-Link DHP-309AV 
