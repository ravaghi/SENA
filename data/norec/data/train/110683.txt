Haltende familiefilm
Langtekkelig «Langstrømpe» 

Nim kontakter forfatteren av eventyrbøkene hun elsker. 
Det hun ikke vet, er at forfatteren på ingen måte er identisk med helten i bøkene, men snarere en ultranevrotisk angsttønne som knapt er i stand til å gå ut av døren. 
Samtidig ankommer et piratpakk øya, med planer om å gjøre den om til en turistfelle av en temapark. 

DOM: 
Haltende familiefilm som aldri helt finner balansen mellom skummelt drama og «hjertevarmende» komikk. 
Abigail Breslin er en god mini-Pippi Langstrømpe tittelrollen. 
Foster, derimot, sliter. 
Vi må ta høyde for at dubbingen til norsk gjør problemet enda større, men som fomlete, skolefrøkenaktig nevrotiker av Diane Keaton-skolen er Foster et uventet usjarmerende skue. 

Gode filmer for jenter som ennå ikke har nådd tenårene, gror ikke på trær. 
Det er med andre ord grunn til å være glade for de vi får. 
Men for denne presumptivt voksne, overveiende mannlige anmelder ble «Nims hemmelige øy» dessverre både langtekkelig og forutsigbar. 

MORTEN STÅLE NILSEN 
