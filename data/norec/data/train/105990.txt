Angelique Kidjo- Õÿö 

Godt og blandet. 

Med «Õÿö» vender Kidjo tilbake til musikken hun hørte på i sin oppvekst i Benin, ikke minst amerikansk soul. 
James Brown, Aretha Franklin, Otis Redding og Curtis Mayfield får hver sine coverversjoner, i tillegg til et par låter med afrikansk tilknytning. 
Her er også en vakker og lavmælt tolkning av jazzmusikeren Sidney Bechets «Petite Fleur». 

Nok en gang viser Kidjo hvordan musikalske impulser krysser grenser, hvordan tradisjoner påvirker hverandre gjennom tid og sted. 
Her er tilbakelent, jazzete soul, frisk afrobeat og bluesforankrede ballader. 
Litt ujevnt, men alt i alt mye godt. 

BESTE LÅT: 
«Baby I Love You» 

CARL PETTER OPSAHL 
