Sony Xperia Z3 og Z3 Compact
I vår redaksjon har vi kommet frem til Sony står for to av årets beste mobiltelefoner. 
Xperia Z3 kommer nemlig i to utgaver, som begge fikk en sekser på terningen, og som innvendig er like. 
På utsiden, derimot, er Compact-utgaven noe mindre, med 4,6" skjerm mot 5,2" på storebror Z3. 

Det er mye positivt å si om Z3 og Z3 Compact, men de viktigste momentene er at de begge er vanntette (kan også brukes for å ta bilder og filme under vann), de har en særdeles god batteritid, gode kameraer og er svært kjappe og fine i bruk. 

Fra testen av Xperia Z3: 
Telefonen oser kvalitet i alle ledd – den er vanntett, har en svært god skjerm, svært godt batteri, svært god ytelse, svært god kameravidvinkel med egen kameraknapp og stort sett alt man trenger av teknologi innabords. 

Fra testen av Z3 Compact: (…) vi liker at Sony har fokusert på forbedringer som forbrukere flest kan ha nytte av, som god batteritid og et bra kamera. 
At den er vanntett, er også en fin bonus. 
Z3 Compact er dessuten svært prisvennlig til toppmodell å være, og koster rundt 4.300 kroner. 
Er du ute etter en Android-mobil godt egnet for enhåndsbruk, er dette en sikker vinner. 
