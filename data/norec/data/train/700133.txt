Gaven til Lohan-folket
De som i fullt alvor trodde at Kong Alkohol ville ta knekken på Lindsay Lohan tok feil – det finnes en morder i denne filmen, og bare revisorer, fotball-huskere, rainmenner og praktiserende pedagoger kommer til å skjønne hvem han egentlig er. 

De som i fullt alvor trodde at Kong Alkohol ville ta knekken på Lindsay Lohan tok feil – det finnes en morder i denne filmen, og bare revisorer, fotball-huskere, rainmenner og praktiserende pedagoger kommer til å skjønne hvem han egentlig er. 

Lohan spiller skolejente, sjøl om hun ser ut som en klassevenninne av Joan Collins. 
Lindsay L. funker ganske flinkt i filmer, og det vil alltid være de som syns det er stas å se at eks-uskyldigheten både stripper og fyller ut Sunset Boulevard-jeans i størrelse 42. 
Håret hennes er dessuten så alvorlig svartfarga at hun likner kråkene i Hitchcocks «The birds», og det samme har skjedd med Julia Ormond, som spiller mora. 
De må være medlem av en Schwarzkopf-sekt. 

Etter at en seriemorder (som riktignok bare myrder én person) har forgrepet seg på fingrene hennes, finner folk henne skadd på gata. 
Men hun påstår at hun er ei helt annen dame som heter Moss til etternavn. 
Denne ekstra-personligheten er tvilsom, men utvikler like fullt stigmata-sår på sjukehuset, i tillegg til at hun har sex med kjæresten sin, noe Lohan ellers ville ha avstått fra fordi hun tenkte for mye. 

Noen av scenene i denne filmen er ekle på den andre sida av underholdende og kan bare gis som gave til patologer og manikyrister. 
