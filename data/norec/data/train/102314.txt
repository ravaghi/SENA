Plateanmeldelse:Ghost 

Spinkle saker. 

ALBUM: 
HARDROCK Ghost «Infestissumam» (Universal) Disse mystiske svenskene med skjulte identiteter rendyrker en nesten bisarr kontrast, best synliggjort via sin vokalist Papa Emeritus - på scenen bærer han hodeskallemaske og kardinaldrakt, men stemmen fremstår langt mer pinglete enn det liksom-skumle utseendet. 
Slik er det med resten av det musikalske uttrykket også. 
Der Ghost har truffet blinken med sin imagebygging, er deres sløvt marsjerende doom-hardrock hverken original eller oppsiktsvekkende. 

Det finnes gode atmosfæriske flater på «Infestissumam», men altfor ofte renner de rett ut i likegyldigheten på låter som burde vært arrangert enda bredere, større og spissere. 

Det finnes intet mer skummelt med denne platen enn hva en påsketur til Svinesund kan tilby. 

BESTE LÅT: 
«Jigolo Har Megiddo» 
