Sex og spy med menn
Regi: 
Györgi Palfi. 
Ungarsk. 
18 år. 

GENRE: 
SVART KOMEDIE 

STJERNER: 
Csaba Czene, Gergo Troscanyi, Marc Bishoff, Istvan Gyuricza. 

HANDLING: 
Menns behov for sex, mat, konkurranser og udødelighet belyses gjennom tre generasjoner menn i Ungarn. 
En soldat er bare opptatt av sex og blir far til en gutt født med grisehale. 
Han vokser seg stor og fet under kommunisttiden og tilhører landslaget i spising (eller forspisning). 
Sønnen hans er svært annerledes og blir taxidermist - en som stopper ut dyr. 

DOM: 
Dette er absurd, fysisk komedie - Bunuel møter Monty Python. 
Enkelte detaljer er sinnssyk komiske, mens andre er tilsvarende uspiselige. 
Regissøren maler kjøttkverna jevnt og trutt for å dissekere et nitrist postkommunistisk samfunn. 
Hans avsluttende scene er ganske enkelt lekkert grotesk. 

Etter år med væskeflytende amerikanske komedier og grøssere med kroppsparteringer, så er det ikke sjokkerende nyheter ungareren serverer. 
Men teknisk sett er det uhyre effektivt. 
Han vil vi skal føle ubehaget, og det gjør vi. 

Men behovet for å fokusere på det kroppslig sydende, dyrekadavre, eller et utstoppet foster gjør at man sitter igjen med følelsen av at regissørens egentlige behov er å teste sine egne og våre grenser. 
Hans dissekering av samfunnet blir mer en oppvisning i ytterligheter enn skarp kritikk. 
