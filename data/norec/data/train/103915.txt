Barbra Streisand:«The Movie Album» 

(Sony/Columbia) 

Et dusin filmmelodier tolket så intenst og vakkert som bare Barbra Streisand kan. 

Barbra Streisands nye album «The Movie» er en ren nytelse. 
Her tolker den eminente amerikanske artisten tolv mer eller mindre kjente filmmelodier med elegant innlevelse og entusiasme. 

Akkompagnert av et orkester på hele 75 personer gir Streisand sine tolkninger av klassiske filmmelodier som «Smile», «I'm in the mood for love» og «Moon River» til de mer ukjente «How do you keep the music playing» og «Emily». 
Alt med en kjærlighet og nærhet til sangene som tyder på at disse betyr noe spesielt for henne. 

Mange av filmmelodiene er velkjent i mange tolkninger, men Barbra Streisands tolkninger gir sangene et nytt liv og en nærhet som imponerer. 

«The Movie» vil glede Barbra Streisands mange trofaste norske fans. 
