Sondre Lerche:«Domino» 

Sondre Lerche: 
«Domino» (Tellé) 

Rufsete lyd, frynsete nerver. 

Etter den lovende debuten for ti år siden har jeg latt meg plage ufattelig mye av Lerches «flink gutt»-tendenser, som har resultert i irriterende pusling så vel som oppjaget «rocking». 
Men nå har han omsider fått til det vi forventer av ham: 
En elegant låt med nerve. 
«Domino» er den typen dempet aggresjon man gjerne forbinder med Motorpsycho i akustisk modus, og like røft produsert. 
Med ett fremstår Lerche spennende igjen. 
Det var godt, du. 
