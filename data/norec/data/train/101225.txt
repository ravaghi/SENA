Vidar Busk fremførte «Hold On» skrevet av Lavie Hassani fra Oslo:
- Enda en gang er det pynten som er sterkere enn kakebunnen. 
Vidars Gary Moore-intro er proppfull av gode, blå stemninger, men vi mister han litt når verset starter. 
Heller ikke refrenget er av en type som får «en hit!» ropt etter seg. 
Den funker nok fint som et albumspor sammen med myke familievenner innen pop-soul. 
Men gitaristen Vidar Busk – en av våre ypperste i hele 25 år – gjør at denne låten føles peis-behagelig, men likevel ganske forglemmelig. 
