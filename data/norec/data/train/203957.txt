Sony Xperia XZ1
Sony har fortsatt til gode å komme med en «rammeløs» modell, men det antas å komme på vårparten, siden Sony tradisjonelt lanserer nye toppmodeller to ganger i året. 

XZ1 var først ute med den nye Android-versjonen (Oreo), har god ytelse og et kamera med god vidvinkel, som får med mye i bildet. 
En artig funksjon er å kunne filme med 1000 bilder i sekundet – riktignok bare i 0,2 sekunder, som da gir 6 sekunders avspillingstid. 
En annen fiffig mulighet er 3D-skannefunksjonen, som lar deg skanne hoder og andre objekter og deretter snurre på dem, skrive dem ut på en 3D-skriver eller lignende. 
