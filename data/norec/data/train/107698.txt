Edvard Bredok «Instant Critique»
(Osito Records) 

Aktuell: by:Larm til helgen 

Nytrykk av seks år gammel elektronika. 

Det mest oppsiktsvekkende ved Edvard Bredoks «Instant Critique» er nok hvor godt den holder seg - flere år etter at hans lette, atmosfæriske blanding av elektronika og pop først dukket opp på markedet. 
Det er likevel lite oppsiktsvekkende ved «Instant Critique» - en samling fine og lavmælte, men tidvis litt for stillestående sanger med skjør kvinnevokal som sjelden huker tak i deg utover å fungere som utmerket surround-lyd for andre gjøremål. 
Platen har dessuten en så trist grunntone at Bredok kanskje burde ha grepet muligheten til å remikse seg selv før ny-utgivelsen? 
