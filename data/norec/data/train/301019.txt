De mest respektløse drittungene i svensk musikk
Gi Maskinen til russen før det er for sent. 

||| 
ALBUM: 
Maskinen må være de mest respektløse drittungene i svensk musikkliv. 

Ikke bare hisset de opp politisk korrekt-leiren med den hyperdansbare fjorårshiten «Alla som inte dansar (är våldtäktsmän)», det endte også med en politianmeldelse fra en ikke-danser, som følte seg grundig stigmatisert. 

Uansett, Maskinen består nå av Afasi (fra rapduoen Afasi & Filthy) og Frej Larsson (fra elektrogjengen Slagsmålsklubben), og på sin første fullengder hakker de ut rytmerepeterende, raprimstjelende og baile funk-inspirert elektrorap. 

Monotonien gjør det hele latterlig dansbart - om enn en smule enerverende å lytte til - men det er jo deilig da, at det sannsynligvis bare er å sette på plata på hvilken som helst parmiddag og se småborgerligheten oppløses i hemningsløs trashkåkfesting. 
