Olsenbanden Jr- Det sorte gullet 

Nytt spennende og sjarmerende eventyr. 

Olsenbanden 
Jr er klar med en ny spennende historie for de minste barna og foreldrene deres. 
”Det sorte gullet” viderefører de forrige filmenes vellykkede miks av ufarlig action, enkel humor og sjarmerende figurer. 

Det er den tredje generasjonen skuespillere som nå gyver løs på rollene som Egon, Kjell og Benny, og de gjør absolutt en godkjent innsats med å etterligne de forrige utgavene. 
Derfor bør ”Det sorte gullet” bli en ny pen suksess for Olsenbanden Jr! 

Kidnappes til Egypt 

Egon har en ny plan for å bli rik. 
Det dreier seg om oljeaksjer! 
Men Olsenbanden Jr. oppdager at den arabiske sjeiken El Altan (Ingar Helge Gimle) vil stjele den norske oljen, før oljeeventyret i det hele tatt har startet. 

Han kidnapper Valborg for at de ikke skal gå til politiet. 
Olsenbanden Jr. følger sporene til Egypt, der jakten tar dem til skurker, mumier og pyramider! 

Sjarmerende gammeldags 

Det er imponerende ambisjoner å spore i denne filmen. 
Innspillingen har delvis foregått i Egypt, og det gir historien et eventyrlig og eksotisk preg, flott filmet av veteranen Kjell Vassdal. 

Skildringen av de lokale er kanskje preget av stereotypier, men det er i samsvar med filmens egen stil. 
Dette er jo som en film laget på 1960-tallet. 
Derfor er det noe sjarmerende gammeldags over Olsenbanden Jr. 

Men filmskaperne bak skal passe seg for å ikke gjøre dette for seigt og gammelmodig. 
Actionscenene i filmen har et utpreget gamlehjemspreg over seg. 
Litt mer fart i neste film, takk! 

Lett å kjenne igjen 

”Det sorte gullet” introduserer altså en ny trio i hovedrollene, nemlig Oskar Øiestad (Egon), Fritjof Tangen (Kjell) og Jonas Hoff Oftebro (Benny). 
De viderefører filmserien godt, blant annet ved å ligne mye på sine forgjengere. 

De spiller også bra. 
Det er lett å kjenne igjen figurenes karakteristiske trekk, og kjemien dem i mellom. 
Det er godt gjort av regissør Arne Lindtner Næss å få så mye ut av sine unge filmdebutanter! 

Olsenbanden Jr. ser ut til å henge godt med, og vi tåler å ha dem på kino i noen år til 
