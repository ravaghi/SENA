Kjipt nachspiel med rockens Borat
Slutt på vodkaen, på tide å dra hjem. 

||| 
ALBUM: 
Siden Gogol Bordello steg opp fra New York-undergrunnen i 2005, har de fornøyet fansen med sin reinspikka rairai-punk brygget på flere østeuropeiske stereotypier enn Borat himself. 

Siden sist har imidlertid sjefsigøyner Eugene Hütz, han med den digre barten, gulltanna og den karikerte romaniaksenten, flyttet fra New York til Brasil, og superprodusent Rick Rubin har fått i oppgave å forvalte Gogol Bordellos frådende og opposisjonelle musikkstil i studio. 

Han har heldigvis holdt seg unna sambaen, men Gogol Bordello-soundet har blitt alt for renskåret og mistet mye av galskapen sin på veien gjennom destillasjonsapparatet til Rubin. 

Sigøynerpunken deres skal være overdådig og over the top, og da passer det dårlig med Rubins spartanske produksjonsstil. 

Hvis gjennombruddet «Gypsy Underdog World Strike» var vorspielet, og oppfølgeren «Super Taranta!» festen — er nok «Trans-Continental Hustle» det litt kjipe nachspielet. 

Og som alle vet: 
Når det begynner å bli tomt for vodka, er det på tide å dra hjem. 
