Span:«Vs. 
Time» 

(Universal) 

Gjennombruddet må utsettes også her hjemme. 

Sjelden har vel nedturen vært like sterk fra et albums første single (brautende «Cuts Like Diamonds») til resten av skiva, men «Vs. Time» er en generell skuffelse. 
Der singlen - og påfølgende «The Outside» - er fokuserte i sin catchy riff-fandenivoldskhet, går Span seg litt vill i blues-tung postgrønsj som mangler tilstrekkelig groove og oppfinnsomhet for å kunne kalles relevant i 2005. 
Span har både melodiøsiteten og det angrepsvillige attakket, men låtene er simpelthen ikke sterke nok til at de blir husket selv etter flere gjennomlyttinger. 
Kult cover, dog. 
Men se heller Span live i vår og sommer - der slår det sjelden feil. 
