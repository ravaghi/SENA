Creedence Clearwater Revival «Best Of»
Retro(Fantasy/Universal) 

Er det mulig at det fremdeles finnes husholdninger i Norges land som ikke besitter en Creedence Clearwater Revival-samling eller flere? 
Om så, er «nye» «Best Of» en måte å tette dette sørgelige hullet i livet på. 
24 klassikere med et av tidenes beste singelband; en jukeboks presset inn på én fem tommer stor CD-plate. 
Det du går glipp av, er selvsagt de like herlige, lange albumsporene: 
«Keep On Chooglin'», «Ramble Tamble», den hele og fulle versjonen av «I Heard It Through The Grapevine». 
Er du raskt ute, kan du høre førstnevnte på disk to. 
Den består av det tidligere utgitte konsertopptaket fra Oakland Coliseum i 1971. 
Utmerkede greier. 
Men gammelt nytt det også, altså. 

MORTEN STÅLE NILSEN 
