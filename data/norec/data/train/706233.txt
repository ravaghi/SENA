Fødsel, dop, død og fine sanger
Slutten er kommet for hans andre jeg. 

Dan Stuart: 
"The unfortunate demise of Marlowe Billings" (Cadiz/Border) 

Som vokalist i Green 
On Red satte Dan Stuart farge på 80-tallet, og i 1985 spilte han inn Danny & Dusty-albumet "The lost weekend" med Steve Wynn fra The Dream Syndicate. 

Etter 1992 har han jobbet med ulike prosjekter, og som soloartist har han blant annet tatt for seg livet til sitt alter ego Marlowe Billings. 
Stuart er nå framme ved siste avsnitt av denne trilogien av både bøker og plater, og han åpner med sin fødselsdag "March 5, 1961". 

Med 16 kutt og nesten en time spilletid er mye som skal fortelles. 
Samtidig har han ikke glemt at sangene bør tåle å stå alene, pakket inn som americana, viser og pop. 
Det gjelder ikke minst avslutningen "Upon a father's dead" der han snakker seg gjennom nesten seks minutter ledsaget av piano, strykere og et kor. 

Stuart, bosatt i Mexico, har erklært at dette er hans siste plate. 
La oss håpe det var Billings som sa det. 

Beste spor: 
"Last century blues", "Here comes my boy", "The Day William Holden died", "Why I ever married you", "Upon a father's dead". 
