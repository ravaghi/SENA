Tar ikke seg selv for høytidelig
Krautrock-inspirerte Manic Street Preachers. 

ALBUM: 
Det er bare knappe ni måneder siden Wales' mest standhaftige ga ut den akustisk-orienterte «Rewind the Film». 
Nå er gjengen tilbake med «Futurology», og denne gangen er det krautrock og Berlin som er noen av ledetrådende. 
Hakket mer velkjent terreng, altså. 

Singelen «Walk Me to the Bridge» har allerede markert seg med sin hardtrockende fusjon av springsteensk arbeiderklasserock og stadionvibber ala Simple Minds. 
«Let's Go to War» er et stykke mildt psykedelisk altrock med militant driv. 

«Europa Geht Durch Mich», frontet av Nina Hoss, er en slags noveltykrautrock med glimt i øyet. 
Alle bestanddelene er morsomt og spennende vevd sammen. 

Det fine med «Futurology» er at det er en plate som aldri tar seg selv for høytidelig, selv om den tidvis er langt over toppen både musikalsk og produksjonsmessig. 

Det er en formidlingsglede her som er vanskelig å krangle med. 
