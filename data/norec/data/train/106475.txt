Jonas Thomassen:«Starstruck Mind» (låt) 

(Scam) 

En sann Idol-toer. 

Det er vel ikke helt fair å holde Idol-deltagernes Idol-deltagelse mot dem til evig tid. 
Men denne sølvvinnerens overgang fra den glamorøse manesjen til dette forsøket på røff, postpunkinspirert rock føles uansett like smidig som et benbrudd i et grustak. 

Gitarriffet er ikke helt på jordet, og Jonas' tørre stemme har absolutt noe for seg, men det er noe stivt, anstrengt og amatørmessig over denne låten, som knapt er noen låt i det hele tatt. 

«Know your limitations», synger han. 
Fyll inn vittighet selv. 
