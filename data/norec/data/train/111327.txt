Avey Tare:«Down There» 

(Paw Tracks / VME) 

Bedre i kollektiv enn i enebolig. 

Snart to år siden Animal Collectives jubelbrus av en gjennombruddsplate, og medlemmene ser ut til å være travelt opptatt med alt annet enn å følge opp. 

Nå er det tid for soloprosjekter, og der det så langt er all grunn til å glede seg til Noah Lennox' nye plate under navnet Panda Bear, er det noe underveldende å gi seg i kast med dette verket fra hovedvokalist Dave Portner. 

Det er ikke vanskelig å høre hvor han kommer fra; mesteparten av «Down There» er som et svakt ekko av Animal Collectives elektroniske poppsykedeliske lydorgie. 
Men ideene virker aldri skikkelig realiserte, det er som om de bare flyter forbi i en strøm av drømmende forvirring. 

BESTE LÅT: 
«3 Umbrellas» 
