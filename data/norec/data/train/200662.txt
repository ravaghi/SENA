B&O BeoPlay A3
En smart dokkingstasjon fra Bang & Olufsen, men den er smartest på avstand. 

Da vi så BeoPlay A3 for første gang hadde vi en god følelse: 

Ikke bare er den en dokkingstasjon til iPad med innebygde høyttalere. 
Den har også et innebygget batteri som skal holde koken i 7,5 time på iPad 1 og 2, eller 5 timer med iPad 3. 
Det øker definitivt nytteverdien. 

iPaden låses fast 

iPaden må plasseres i et gummietui før den dokkes til BeoPlay A3, og siden disse etuiene er spesielt tilpasset de ulike iPad-utgavene må du huske på å få med deg riktig utgave. 

iPaden sitter ellers bom fast når den først er på plass i A3, og du får heller ikke tilgang til iPadens knapper. 
Det siste er dog ikke noe problem, siden volumstyringen skjer via faste knapper direkte på A3en. 

Noe av det vi likte best da vi så BeoPlay A3 for første gang, er at den kan plasseres på flere ulike måter: 
Det vil si stående, liggende, bratt eller slakt. 
Og her anbefaler vi at du ser videoen vi tok fra lanseringen, der B&O-representanten; elegant demonstrerer, litt for elegant dessverre. 

I den virkelige verden er nemlig problemet at BeoPlay A3 er notorisk ustø uansett hvilken posisjon du plasserer den i. 

Se nøyaktig hva vi mener i denne videoen: 

Med andre ord: 
Vil du betjene BeoPlay A3 uten at den velter, er du helt nødt til å holde den med to hender, for så å sette den forsiktig fra deg på et stødig bord. 
For oss med barn i huset, eller ivrige venner som vil overstyre musikkvalget ditt når du har vorspiel, er den altså dårlig egnet. 

Men hva med lyden? 

At B&O-produkter; kan gi svært god lyd er det mange eksempler på, og vår favoritt er fortsatt klassikeren BeoLab 5. 

iPad-dokken BeoPlay A3 er selvsagt i en helt annen kategori, men har likevel ikke noe å skamme seg over lydmessig. 
På mange måter er det imponerende at så mye lyd kan plasseres i et så tynt produkt - og B&Os; digitale forsterkere må få mye av æren for dette. 
På dette feltet har det altså skjedd mye de siste årene. 

Dessverre for B&O; har også konkurrentene blitt gode på god lyd, og det som hadde gitt stående ovasjoner for en stund tilbake er ikke lenger like imponerende i dag. 

BeoPlay A3 er utstyrt med B&O; Adaptive Stereo Orientation, som kort fortalt gjør at A3 vet hvilken vei den står, og slik alltid skal sørge for et best mulig lydbilde. 

Helt problemfritt er det likevel ikke: 
A3 gir for eksempel tydelig mindre bass når den står på høykant. 
Plasserer du den horisontalt får du riktignok mer bass, men da merker du også at bassen kommer fra høyre side. 
Det betyr selvsagt lite hvis du ser på film, men skal du bruke A3 som musikkformidler er det ikke helt optimalt. 

Konkurrenter? 

Med en pris på rundt rundt 4.000 kroner er BeoPlay A3 rimelig til å være et B&O-produkt;, men den er også i en klasse hvor det finnes mange gode konkurrenter: 

Lydmessig er for eksempel B&W; Zeppelin Air og Philips Fidelio i en helt annen liga, selv om formfaktoren på disse helt annerledes. 

Vår favoritt er Zeppelineren som bare koster 700 kroner mer, og det er den også verdt. 
Et langt billigere alternativ er Fidelio DS8550, som faktisk er over 2.000 kroner rimeligere. 
Prisen her er faktisk så lav, at den blir vanskelig å overse. 

En annen konkurrent som kan være verdt å nevne er Revo K2 som i tillegg til å dokke iPaden også har nett- og DAB-radio integrert. 
Heller ikke den fikk imidlertid full score fra oss lydmessig. 

Konklusjon 

Vi har sans for BeoPlay-konseptet til Bang & Olufsen, men i praktisk bruk fungerer ikke BeoPlay A3 godt nok til at vi ville kjøpt det. 

Lyden er god, men det forventer vi også i denne prisklassen i dag. 
Det beste med 
A3 er derfor at den går på batteri, men dessverre hjelper det lite med god batteritid når den er så ustødig at den garantert kommer til å velte når du bruker den. 
