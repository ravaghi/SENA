Nøytralt og bevegende
Regi: 
Petr Lom. 
Norge. 
Genre: 
Dokumentar. 
Norsk 

HANDLER OM: 
Foreldreløse, muslimske barn i Xinjiang-provinsen i Kina, hvor linedans er en gammel tradisjon. 

DOM: 
Rafto-stiftelsen i Bergen har finansiert en serie filmer om menneskerettighetens kår i totalitære regimer. 
Denne, fra landet som skal arrangere OL i 2008, er den første, og forteller oss om manglende religionsfrihet for åtte millioner muslimer i Xinjiang-provinsen, sett gjennom øynene til fire foreldreløse barn. 

Linedansen blir en metafor for både håp og frykt for fremtiden, men den nøytrale skildringen av barnas hverdag gjør størst inntrykk («det er sosialisme nå, ikke kommunisme», sier en av dem tørt). 
En fin, «gammeldags» og bevegende dokumentar er det blitt, selv om skillet mellom «første» og «andre del» føles litt vel markant. 
