Queens Of The Stone Age:«Lullabies To Paralyze» 

(Interscope / Universal) 

Mangler det aggressive trøkket som har kjennetegnet dem tidligere. 

Kan det være fordi villmannen Nick Oliveri er borte? 
Iallfall spinner Josh Homme og resten(e) av QOTSA videre på den brede, kommersielle appellen som «Songs For The Deaf» bygde opp, men uten å komme opp med de samme dragerne av hitlåter som denne platen inneholdt. 
QOTSA er dessverre ikke et band som kler å åpne opp lydbildet altfor mye, heller ikke når de går The Strokes i næringen på låter som «In My Head». 

De er fremdeles best når de dundrer av gårde som et hissig lokomotiv ute av kontroll, men denne gangen er det kun tekstene som gjenspeiler det angstbiterske og det aggressive. 
Når de midtveis forelsker seg i sin egen innadvendte riff-monotoni i det et kvarter lange partiet «Someone's In The Wolf» og «The Blood Is Love», mister vi helt interessen, selv om de heldigvis redder seg inn på mer fokuserte og lekende «Broken Box» og «You Got A Killer Scene There, Man». 
Men i stor grad er dette en skuffelse, rett og slett. 
