Et heltemonument
Den opposisjonelle Burma-politikeren og Nobelpris-vinneren Aung San Suu Kyi er åpenbart en av vår tids ekte helter. 

Denne filmen er et høyreist, dramatikk, interessant og blankpusset heltemonoment over den vevre damen og hennes utrolige innsats og oppofrelser for et mer levende politisk system i hennes hjemland. 

Fordi hun var datter av en elsket - og myrdet - burmesisk general, gikk hun så å si over natten fra å være professorfrue i engelske Oxford, til å bli et lysende symbol - i sitt hjemland og i hele verden. 
Hun har vært - og er - tvers gjennom imponerende! 

Gjenkjennelsen og identifiseringen med henne er også gjort lett i denne filmen: 
Michelle Yeohs frapperende fysiske likhet og evne til ydmyk og sterk portrettering. 

Filmen har dog en svakhet: 
Den har en tendens til å forbytte beundring med tilbedelse. 
Det skjer særlig på lydsporet, der den pompøse musikkbruken faktisk virker mot sin hensikt: 
Dette kan da ikke være i Aung San Suu Kyis ånd? 

Men alt i alt: 
En interessant film om en bemerkelsesverdig kvinne. 
