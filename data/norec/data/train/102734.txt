Anmeldelse av ny Springsteen-låt:- Opptur 

Pop for den nye depresjonen. 

LÅT: POP Bruce Springsteen «We Take Care Of Our Own» (Columbia/Sony) Springsteens mest pop'ete singel på lenge kunne, med sitt «Needles And Pins»-gitarriff, vært en av powerpopkuttene på «The River» (1980). 
Den kunne også, i all sin fengende melodiske lettvektighet, vært en slik sang som han pleide å gi bort til Gary U.S. Bonds, type «Rendezvous». 

I hvert fall om det ikke hadde vært for den alvorlige teksten: 
Nok en dypt bekymret, men grunnleggende håpefull «state of the nation»-rapport fra den ukuelige optimisten Bruce. 
Han er en god gutt, vet du vel. 

Roy Bittans pianofigur og det tribunevennlige kortemaet føles grunnleggende generiske. 
Det er overhodet ikke noe problem. 
Opptur. 

(Platen «Wrecking Ball» kommer 3.mars) 

MORTEN STÅLE NILSEN 
