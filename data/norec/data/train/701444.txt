Keanu Reeves' ubevegelighet
Keanu Reeves går gjennom denne bankraner-filmen som en søt grønnsak, men det er ganske kjekt for det. 

Henry's crime: 
Amerikansk dramakomedie. 
2010. 
1 time, 45minutter. 
11 år. 
Regi: 
Malcolm Venville. 
Med: 
Keanu Reeves, Vera Farmiga, JamesCaan, Peter Stormare. 

Hvis du i sin tid så hele matrixologien og vedda på atKeanu Reeves aldri kunne bli ubevegeligere enn i virtualiteten, da har du tapten flaske rødvin. 
Bare øvde zombier og erfarne tomflasker kan konkurrere medKeanus fravær av liv i "Henry's crime". 
Det starter med at han blirlurt med på bankran og fengsla, men han bryr seg ikke. 
Så oppdager han atforbrytelser kan være en port ut i det virkelige livet, og sammen medcellekamerat James Caan (i nydelige sko) planlegger han et litt eldreromantisktunnelran av veteran-bank. 
Men 48-åringen blir ikke livligere for det. 

Keanu treffer den konstant misnøgde skuespillerinnen VeraFarmiga og forelsker seg på en slags instinktdreven måte, som ei tissetrengtbikkje i en baseballkamp. 
Men han blir ikke livligere av det. 
Bankran blirgjennomført med et fravær av innlevelse som egentlig burde føre til frihet frarettsforfølgelse, men jeg skal ikke fortelle hva som skjer, bortsett fra atKeanu Reeves tilsynelatende fortsetter å puste gjennom hele filmen, uten at dethar noen virkning eller betydning. 
Det kan også være at hjertet slår. 
Så vidt. 

Det vittigste ved filmen er at den ubevegelige bankraneren viser seg å være perfekt for Peter Stormares oppsetning av Tsjekhovs "Kirsebærhagen", en stygg spøk mot russeren. 
