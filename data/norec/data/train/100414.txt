Michael Bolton:«A swinging Christmas» 

(Concord/ Universal) 

Michael Boltons juleplate er først og fremst for Boltons norske blodfans. 

Andre kan like godt glemme denne platen og velge andre artister som har laget atskillig bedre og mer spennende juleplater. 

Den amerikanske smørsangeren fremfører amerikanske tradisjonelle julesanger som «Santa Claus is coming to town», «Jingle bell rock», «I'll be home for Christmas» og «Walking in a winter wonderland» til stort storbandkomp. 
Det låter greit, hverken mer eller mindre. 
Bolton klarer ikke å tilføre disse sangene noe nytt eller noe spennende. 

Anbefalte kjøp: 
«Joy to the world». 
