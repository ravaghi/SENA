Rickies helbredende kraft
Veteran får stjernehjelp av Bill Frisell, Ben Harper, Alison Krauss og Vic Chesnutt. 

|||ALBUM: 
Platetittelen er hentet fra en helbredende balsam nevnt i Bibelen, og kanskje er musikken ment å ha en form for rensende, harmonisk kraft. 

Sangene er luftige i tonen, mange av dem med et søkende innhold. 

På forrige album gjenskapte Jones budskapet fra Jesus; her er stemningen mer allment åndelig, med innflytelse fra bl.a. østlig mytologi. 

Åpningslåta «Wild Girl» kan like gjerne være et selvportrett fra den 55-årige sangerinnen som en hilsen til datteren, 21 i disse dager. 

Sangen ble påbegynt for 20 år siden, noe den har felles med de fleste låtene. 

Den flotte «Remember Me» er en slags miks av Tom Waits og Gram Parsons. 

Fra hammond til blåserrekke, fra Bill Frisell på gitar til Ben Harper, Alison Krauss og Vic Chestnut som gjester, jeg lar meg gladelig forføre av dette albumet. 

Det kaster et varmt lys over en karriere som startet for nøyaktig 30 år siden. 
