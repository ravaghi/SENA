Plateanmeldelse:Röyksopp 
- «Late Night Tales» 

Hvileskjær med ymse obskuriteter. 

ALBUM: ELEKTRONIKA Röyksopp 
«Late Night Tales» (EMI) 
Det føles noe smålåtent når elektronikanorges fineste slipper sitt første album siden 2010, og det «bare» er en miksplate med, i hovedsak, andre artisters låter. 

Nå har «Late Night Tales» vært en, i ordets rette forstand, inspirert serie siden starten. 
Dessuten er kunsten å pjåte en musikalsk avrunding av kvelden noe nær en OL-gren i DJ-virksomhet. 

Tromsøbergensernes utgave er ikke overeklektisk, men ganske overraskende og helt grei. 
Mest interessant: 
«Bladerunner»-innslaget og de to nye sopplåtene, der den Susanne Sundfør-gjestede Depeche Mode-coveren overgår originalen. 

Men med dagens streamteknologi kunne det vel være like greit å dele en spilleliste? 

BESTE LÅT: 
«Ice Machine» 

TOR MARTIN BØE 
