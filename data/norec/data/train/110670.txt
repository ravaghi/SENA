Ann Tayler:«Let Your Momma Go» 

(Piraya / Bare Bra Musikk) 

Lillian Askelands lillesøster? 

Ann Taylers stemme har nemlig den samme spissheten som landets fordums countrydronning, men mangler noe av bredden i vokalregisteret. 
Dessuten trenger Tayler en logoped som kan hjelpe henne med engelskuttalen, eller er hun bare utrygg på sine språkkunnskaper? 
Når det er sagt, befinner Tayler og hennes sammensvorne medarbeider Henning Hoel Eriksen seg langt over gjennomsnittet som låtskrivere i et landskap der til dels baktunge countrytradisjoner med hell skjærer over både i danseband- og popsjangeren. 
En spretten produksjon og glimrende instrumentale ferdigheter fra det deltagende Nashville-bandet hjelper også godt på! 

ANBEFALTE KJØP: 
«Let Your Momma Go», «Rock You» og «Don't Let Go». 
