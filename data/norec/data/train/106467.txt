God Disney-action
Regi: 
Steve «Spaz» Williams. 
Animert familiefilm - 7 år, frarådes under 7. 

NORSKE STEMMER: 
Trond Fausa Aurvåg, Stig Henrik Hoff, Mia Gundersen, Anders Hatlo, Dag Vågsås, Nils Ole Oftebro, Aksel Hennie, Tommy Karlsen, Håvard Bakke, Harald Heide-Steen jr. 

HANDLER OM: 
Løvegutten Ricard i New Yorks zoologiske hage har tenåringsproblemer: 
Han makter slett ikke å brøle så høyt og så skrekkinnjagende som sin far. 
Han blir sur og innesluttet og nekter å være med på de andres nattlige moro med sine venner. 
I stedet legger han ut på et høyst ufrivillig eventyr: 
Han blir fraktet tilbake til Afrika. 
Og hans far og hans venner slangen, koalabjørnen, ekornet og sjiraffen må finne ham. 

DOM: 
Velkjent tema (bl.a. fra «Madagaskar») og velkjente typer. 
Historien er både engasjerende og fartsfylt - av og til nokså skummel. 
Medietilsynets anbefaling om 7 år som nedre grense, er nok sikrest å holde... 

Men det er smart gjort. 
Og animeringen er rett og slett fantastisk. 
Når dertil den norske versjoneringen sitter akkurat som den skal, kan vi love enda en god kveld for hele familien på kino. 
Det går faktisk mange brukbare animerte familiefilmer på kino for tiden! 
