Ella (12) protesterer på pappas MM-anmeldelse:«Ikke hør på pappa! 
Han har ikke peiling!» 

MOTANMELDELSE: 
Kunne vært en sekser hvis det ikke var for voksne som ikke kan oppføre seg på konsert. 

Ikke hør på pappa! 
Han har ikke peiling! (les ikke-peiling-anmeldelsen HER) Konserten var sinnssyk. 
Bra musikk, gode dansere og dritkule flammekastere. 
Jeg har selvfølgelig et par klager, men nesten alle handler om de voksne som sto helt fremme. 
Mener igjen som i fjor at det ikke skulle vært så mange voksne på konserten fordi 1. 
De stjeler mange billetter 2. 
De står helt fremme og sperrer for mange større fans som ikke klarer å se en dritt. 

Noe av det frekkeste de voksne gjør er at de spør de som er kjempefans, og som har gode plasser, om ungene deres kan komme foran. 
Det som er ille er at de faktisk forventer og få et ”ja”. 
Og jeg kan ærlig innrømme at det går for langt når de voksne begynner og dytte de yngre bort. 
Det betyr en del hvor du står. 
Vi skulle helst stått lenger framme. 
Men alt i alt var denne konserten helt prima! 
Det var god stemning, og bra musikk! 
Men hvis du er en gammel surpomp som pappa, så er dette gjerne ikke helt for deg. 
Men for meg (og Lisa) så er dette et av høydepunktene i år. 

Minner for livet dette asså! 

Ella, anmelder-datter 
