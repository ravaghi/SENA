Svart sand
Beach goth, kaller California-bandet The Growlers musikken sin. 
En miks av tunge surfgitarer, honky tonk og postpønk. 

Etter å ha brent ned studioet med uheldig bruk av fyrverkeri, har de forflyttet seg hjem til gitarist Matt Taylor. 
Sammen med vokalist Brooks Nielsen danner han kjernen i bandet, og album nummer fire kan være det som skal til. 
Innspillingen ble gjort raskt, med manageren som produsent. 
Melodiene er sterke, gitaren smaker salt sjø og Nielsen er behagelig livstrøtt. 
De står støtt på grunnmuren, men åpner opp for en svak bris av disko og dub. 
Growlers byr på 11 bra kutt, passe varierte uten at bandet forlater det som i løpet av åtte år har skaffet dem en stadig voksende fanskare. 

Beste spor: 
"Bog toe", "Dull boy", "Going gets tuff", "Love test". 
