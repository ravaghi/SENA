Draw Something
På sitt beste: kreativt og avslørende. 
På sitt verste: sykt irriterende. 

Jeg er lei Wordfeud nå. 

Det har sluttet å være morsomt fordi det etter en stund virker så kjipt og ulogisk. 
Noen forkortelser er lov, andre ikke - orddatabasen oppdateres ikke en gang. 

Og når internasjonale salgsklausuler er lov å bruke, melder jeg meg ut. 
For de gidder jeg ikke å pugge. 

Da vender jeg meg heller mot et Android-, iPhone-, iPad- og iPod-spill som er herjet av bugs og feilmeldinger. 

Da vender jeg meg heller mot et Android-, iPhone-, iPad- og iPod-spill som er herjet av bugs og feilmeldinger, men som lar meg utfolde meg AKKURAT som jeg vil og som lar meg spille mot vennene mine; Draw Something. 

Akkurat som i brettspillet Fantasi får du, som navnet antyder, tegneoppdrag i Draw Something; tre vanskelighetsgrader, tre farger og diverse tykkelser på penselen. 
Fingeren din tjener som tusj, og når du har tegnet ferdig sendes det til vennen din. 
Så er det opp til vennen å gjette. 

Vennen får oppgitt antall bokstaver i svaret og en viss mengde bokstaver. 
Ordene er engelske, og varierer fra 'dog' til 'Skrillex'. 
Større variasjon får du ikke. 

Gress uten grønnfarge 

Når Draw Something fungerer, er det veldig artig. 
Men det er ikke mulig å anbefale det uten å samtidig kritisere det for alle feilmeldingene og restartene du må innom mens du spiller. 
I hvert fall hvis du sitter på en treg wi-fi (> 148 kbs) eller 3G. 
Er du på høyere båndbredde, går det nokså smertefritt. 
Nokså. 

Etterhvert som du spiller, tjener du mynter. 
Enkelte av oppgavene er veldig fargebetinget, og det kan være vanskelig å tegne 'grass' uten grønnfarge. 
Du begynner nemlig med blå, rød og gul, og kan kjøpe tilleggsfarger for myntene du har tjent deg opp. 

Men du skal spille en del for å tjene de 249 myntene hver fargepakke koster. 
Du har nok allerede gjettet at du kan ta snarveien og kjøpe 10.000 mynter for 140 norske kroner? 
Stemmer. 
Kjøper du fullversjonen for en drøy tier, får du 400 mynter på kjøpet. 

Lover å fikse flere feil 

Draw Something er på sitt beste et kreativt og avslørende spill sammen med venner. 
På sitt verste er det sykt irriterende. 

Utviklerne OMGPOP sendte denne uka ut en melding som sa at "på grunn av den overveldende entusiasmen og millionene av tegninger dere har skapt de siste dagene, gikk serverne våre på en smell", og de lover å fikse flere feil både i gratisversjonen (med reklame) og betal-versjonen. 

Det lover godt, for foreløpig oppdateres ikke de pågående rundene; runder kan ikke slettes og du kan ikke søke opp en venn som spiller med facebook-profil. 
For å nevne noen. 

Hvis disse tingene kommer i orden, hopper spillet lett opp to øyne på terningen. 
Minst. 

Draw Something er tilgjengelig for Android, iPhone, iPad og iPod. 
Kommentarer? 
Bruk feltet under! 
