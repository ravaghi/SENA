Avi Buffalo: «Avi Buffalo»
(Sub Pop / Tuba) 
Alle de riktige bitene fra Neil Young, Mercury Rev og Band Of Horses. 

Skremmende dype refleksjoner fra ungdommer som må vise bevis for å kjøpe lettøl. 
Denne Long Beach-baserte kompisgjengen, anført av låtskriver Avigdor Zahner-Isenberg, blander tenåringsangst og tillært voksenvidd til tidenes beste debutalbum for vindskeiv fasettvokal. 

Lite nyskapende, ja visst, men med slike vare og glitrende låter skal man se godt gjennom fingrene. 

Tenårene bobler noen ganger vel over i tekster og låttitler, men til og med den metaforisk finurlige «Summer Cum», fremstår som alt annet enn pubertal når den presenteres i en perfekt psykedelisk melodispiral. 

BESTE LÅT: 
«Remember Last Time» 

TOR MARTIN BØE 
