Dvergefanen holdes høyt
Det finnes en haug gode artister fra Bergen. 
Likevel er det en gjeng grå hverdagsmenn jeg helst vender tilbake til, de jeg ble kjent med i 1988 gjennom platen "En klase bananer og en enkel seng". 
Sanger som "Torsdagsfisken", "Marianne (Tempo Corvette)" og "Faen ikkje løst te' å gå hem" er fortsatt favoritter, og de fulgte opp med "God morgen Fredriksen", "Rolig rock'n roll" og "For en neve boller". 
Så glapp det litt, men igjen holdes dvergefanen høyt. 
Jeg savner ekkoet av ensomme nachspiel og malplassert optimisme her, men dvergene nærmer seg pensjonsalder. 
Ordene glir likevel lett, Helge Grønhaug er en stødig vokalist og lydbildet er klassisk dvergerock fra Kinks-elskerne. 
Det er godt nok. 

Beste spor: 
"En dame i Odda", "Selevandring", "Birger Karlsen". 
