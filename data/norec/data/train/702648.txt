Solide action-veteråner
Handlingen er krampaktig, men det finnes en ekte, naiv actionsjarm i denne bønsjen av erfarne machohelter. 
Noen ble for gamle for rockefestivaler for 30 år siden. 
"Expendables 2" er en skytefilm, og den ser ut som dataspillet "Call of duty". 
Ikke alle liker det. 
Men disse folka innkaller i hvert fall ikke til møter. 

USA. 
2012. 
1 time, 42 minutter. 
15 år. 
Regi: 
Simon West.Med: Sylvester Stallone, Jason Statham, Arnold Schwarzenegger, Dolph Lundgren,Jean-Claude Van Damme, Chuck Norris, Bruce Willis, Liam Hemsworth, Jet Li,Terry Crews, Randy Couture, Nan Yu. 

Man skulle tro at "Expendables"-prosjektet blelaga som billig ironi-agn, for middelaldrende hvite menn som lever ut sjåvinist-vold i kompromissløse machoroller erså politisk ukorrekte at filmen kunne vært valgvideo for det republikanskepartiet. 

La oss si at de er heldige med årstida. 
Ikke bare er detsommer, men i hvert fall i Norge er folk sørgmodig forskrekka over enkontorkultur der redningsmenn kaller inn til møter hvis folk er i fare. 
Ingenmøter i "Expendables 2". 
Når maskert California-guvernør dessverreblir blåbanka av fort glemte engangsskurker kommer Sylvester Stallone, JasonStatham, Dolph Lundgren og Jet Li jeepende gjennom skrekkslagne forsvarsverker.De skjærer tenner slik erfarne Glava-kuttere gjør det. 
Du kan se at de aldri kommertil å stille i korterma hvit Dagfinn-skjorte for å vise fram forslagene til densyngende rydde-skrivebordet-dagen på overhead. 

Dette er kitsch. 
Dette er den moderne actionfilmens adel somgir avkall på sitt alvor og gjøgler kinoens edleste stunder enda en gang. 
De erstorarta. 
Sylvester Stallone er ikke alltid heldig med fotovinklene, og da serhan plutselig ut som en mislykka italiensk sykkeltjuv med losjakke og Mr.Bean-hår. 
Det er ikke hans skyld. 
Regissøren ser ikke alltidestetikk-mulighetene i de berømmelsesherja ansiktene. 
Arnold Schwarzeneggerminner riktignok litt om en lateks-robot, men øynene hans er fjellsmarte og hanhar framleis et tøft alpefjes. 
Dessuten stikker legenden Chuck Norris innom,fremdeles iført det paradoksale førskolelærer-skjegget. 
Jean-Claude Van Dammespiller en av de beste skurkene i år, og Bruce Willis er jo faktisk en ung mannennå, akkurat som Statham. 

Nykommerne er Chris-broren Liam Hemsworth som har AlexanderRybak-tryne og er lite med – Nan Yu er dessuten kvinnekvotert inn i en lun oglett-feministisk assistentrolle og tar aldri av seg yttertøyet. 
Dette ersolide, voksne familiemenn fra California, og de fjaser ikke rundt medsmåjenter. 

Handlingen i filmen er fryktelig. 
Replikkene er til dels såoppstylta at de trenger førstehjelp. 
Men kampscenene funker sammen med fjesa.Det kan se ut som om inspirasjonen egentlig kommer fra dataspill. 
"Call ofduty"-serien er en gigantisk milliard-suksess over alt i verden, og deneneste grunnen er skytinga. 
"Expendables 2" er laget med den sammedramaturgien, den samme overdådig skvettende blod-romantikken og det sammetilfanget av fortjente skuddofre. 

Ingen siterer Herman Hesse. 
Ingen etterlyser en godsushi-lunsj. 

Følg meg på Twitter: 
@arilabra 
