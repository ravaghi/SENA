– Befriende
– 
Dette er jo power country som du mestrer som bare det, sa dommer Mona B. Riise om Eddie Guz' fremførelse, som også høstet skryt fra det øvrige dommerpanelet. 

Eddie Guz – A Little Less Talk And A Lot More Action (Toby Keith) 

Skulle bare mangle om ikke Eddie – med hans stemme – la seg så nær honky tonk’en som norsk fjernsyn tillater på en lørdagskveld… 
Og gjett om det var befriende! 
Eddie inkorporerte de fleste honky tonk-klisjeene i scene-opptredenen sin, inkludert hånda i bukslomma, nonsjalante danseskritt og en følelse av å ha blinkende ølreklamer i neon i bakhodet. 
Nok en gang må vi registrere at Eddie ikke har all verdens stemmeprakt, men her viste han iallfall frem alt det en honky tonk-entertainer trenger; stil, sjarm og sjenerøsitet. 
