Folk & Røvere:«Sommer hele året 96-04» 

(VME) 

En sjeldent god samleplate fra Folk & Røvere. 

Det er med en slik plate at vi virkelig blir klar over hvor mye god popmusikk Folk & Røvere-sjef Ulf Nygaard faktisk har laget de siste åtte årene - fra den høyst originale debuten «Vi som ikke har opplevd krigen», hvor sangmakker Beate Slettevoll Lech (senere Beady Belle) ble introdusert, og til fjorårets store ørekløe, «Utadæsjælåpplevelse» med Ravi (Ivar Chr. Johansen). 
Selv er jeg nok en tilhenger av det eldre stoffet, der Beate Slettevoll Lechs nydelige stemme smyger seg drømmende ut av Nygaards lyse, finstemte melodier og Bristol-influerte rytmer. 
Noen kalte det trip-pop - en flott pop-trip er det iallfall! 
