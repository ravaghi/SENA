Plateanmeldelse:Marion Ravn - «Scandal Vol. 
II» 

«Den neste bør være bedre», skrev VG om «Vol. I». 
Det er den. 

«Scandal Vol. 
II» 

Ikke måte på hvor mange som er med å ta i et tak for å gi Marion Ravn en mer permanent plass ved bordet i norsk musikk enn den hun hadde i «Hver gang vi møtes». 

«Sangdoktor» Simone Eriksrud bruker riktignok stetoskopet sitt to bare ganger på «Scandal Vol. 
II». 
Men oppfølgeren til fire måneder gamle «Vol. I» har auraen til et Stevie Nicks-soloalbum fra tidlig åttitall. 

Morten Abel. 
Nikolai Eilertsen og Cato «Salsa» Thomassen. 
Janove fra «Kæizers». 
David Wallumrød. 

Marions omgang med syttitallets popformer er mer teatralsk enn Marit Larsens. 
Ravn liker sin Elton John og Queen. 
«Like A Moth» kunne vært en musikalballade av den gamle sangmakkeren hennes, Meat Loaf. 

Men «When You Come Around» er sval folkpop. 
Tuppen og Lillemor-fans kan notere seg at åpningskuttet «Kicks In» har den eksakt samme glambeat’en som «Traveling Alone» fra Larsens siste. 

Annenhver av de åtte sangene er kraftig fengende. 
Men tekstene er slappe, og understreker følelsen av at dette er et «prosjekt», mer enn noe som er skapt av nødvendighet eller inspirasjon. 

BESTE LÅT: 
«Better Than This» 
