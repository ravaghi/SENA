Conor Oberst:«Conor Oberst» 

Country-rock (Wichita/Bonnier Amigo) 

Obersten kaster jakka og løsner på slipset. 

Det er uvisst om Conor Oberst har gitt opp sitt Bright Eyes-prosjekt nå som han gir ut plate under sitt eget navn, men i så fall er det ikke snakk om drastiske karrierevalg: 
Bright Eyes er nem- lig fremdeles ikke langt unna uttrykksmessig. 

Forskjellen er den løsslupne atmosfæren som preger dette albumet - en varm og vindskeiv touch av country-rock som kler Obersts karakteristiske stemme svært godt og som trolig er inspirert av at han har tatt turen over til Mexico for å spille inn platen. 
«Conor Oberst» beviser at vi har å gjøre med en klassisk låtskriver, men han er likevel hakket hvassere når han opererer under Bright Eyes-navnet. 

Forhåpentlig kommer han også tilbake dit etter hvert. 
I mellomtiden er dette finfin ventemusikk. 

Anbefalte kjøp: 
«Get-Well-Cards», «Danny Callahan», «Moab» og «Souled Out!!!». 
