Erlend og Steinjo:«Greatest Hits of Slå På Ring» 

(Platinum) 

Humorduoen viser en utrolig musikalitet, men som album mangler de alt som heter helhet. 

DVD er nok et bedre kjøp enn CD når det gjelder «Slå på ring»-gutta Erlend og Steinjo, ettersom det til tider hysteriske videofølget til disse låtene er et klart savn. 
Men ikke for det: 
Duoen viser en utrolig fingerspissfølelse for velprodusert popmusikk fra boyband til Michael Jackson via Bjørn Eidsvåg, fra Britney til svensk hip hop via italiensk smørsang. 
Men det blir for mye av det gode når gutta skal gå gjennom tyve (eller noe sånt) ulike genre og artister på 42 minutter. 
Enkeltvis fungerer det flere ganger - helhetlig blir det en enerverende plate. 
Men jeg skulle gjerne hørt hvordan en «seriøs» popplate hadde blitt med Erlend og Steinjo - talent har de iallfall flust av, og vi ser gjerne eurodiscoen i «Goldenboy» som single! 
