Respektfullt
Norsk og nordisk musikkk i nye arrangement 

Oster Brass er et av Hordalands mange gode brass band som også spiller nyskrevet norsk musikk i sin sjanger. 

«Han Mass og han Lass» presenterer norsk og nordisk musikk arrangert av Frode Rydland som også dirigerer korpset på platen. 
Arrangementene er vellykkede og er avgjort noe som andre korps bør spille. 

Best likte jeg verket «Sigvard Dagsland for brass band» som er en virkningsfull bearbeidelse av kvalitetsmusikk fra en god artist. 
«Michelangelo» og «Alt eg såg» er eksempler på respektfull arrangering som beholder originalens fine preg i versjonen for blåsere. 

Andre arrangementer av diverse nordisk folkemusikk fungerer også godt. 
Oster Brass har gode basiskvaliteter (klang og teknikk), men ikke alle sporene holder den samme kvaliteten når det gjelder intonasjon. 

Konseptet er derimot tiltalende med en viktig utvidelse av repertoaret for brass band med norsk musikk. 

ESPEN SELVIK 

Enig med vår anmelder? 
Si din mening. 
