Alan Jackson:«Freight Train» 

(Sony) 

Countrymusikkens mest sympatiske superstjerne lager ikke dårlige album. 

«Freight Train» anstrenger seg ikke, men skuffer ikke heller. 
12 låter, i alle fall fire potensielle slagere: 
Tittelkuttet, «Hard Hat And A Hammer», «That's Where I Belong» og nydelige «Taillights Blue». 
Klistremerket på omslaget skryter dessuten av «It's Just That Way». 

«Georgia boy» 
Jackson er tradisjonalist med bart, og noe så forfriskende som en artist som virker genuint harmonisk, dypt tilfreds. 
Når han en sjelden gang blir blå, er det mest for effektens skyld. 
Jackson er fremdeles gift med sin «high school sweetheart», Denise, og kan avslutte albumet med «The Best Keeps Getting Better» med krav på å bli trodd. 

BESTE LÅT: 
«Taillights Blue» 
