Mannen som revolusjonerte narkorappen
Hjemme hos Raekwon ligger pistolen alltid klar under hodeputa. 

||| 

ALBUM: 
... 
Og her trodde du at du var kongen på haugen, men plutselig løper du for livet etter at narkodealen gikk til helvete, pengene er borte og folk skyter etter deg. 
Hva gjør du? 
HVA GJØR DU? 

Du finner ut hva Raekwon ville gjort. 

Da Wu-Tang Clans Raekwon slapp solodebuten «Only Built 4 Cuban Linx....» i 1995, var det med et flettverk av narrativer og dopdealerhistorier som revolusjonerte og humaniserte narkorappen. 

Plukker opp tråden 

Plata ble en umiddelbar klassiker, og når han nå, fjorten år og en håndfull album senere, kommer med en oppfølger, plukker den bokstavelig talt opp tråden der originalen slapp: 
I samme låt og i samme stemningsbilde. 

«Only Built 4 Cuban Linx... 
Pt 2» er ren rap noir. 
I Raekwons fortellinger fra kokainproduksjonens hverdagsliv balanserer karakterene hele tiden på en knivsegg. 
Det skal bare et feilskjær til, en uheldig kommentar, en misforstått bevegelse med kroppen, før alt går ad undas. 

Denne spenningen, denne dirrende følelsen av at alt står på spill, understrekes selvfølgelig også i produksjonen. 
Selv om nesten femten produsenter (og et hav av gjesterappere) har hatt en finger med i spillet på «Pt. 2», underlegger alle låtene seg Raekwons nesten monotont mørke gangsterestetikk og tradisjonelle Wu-Tang-grep (filmsitater, sverdkamper). 

Den ladde pistolen på bordet, den som bare ligger der og venter på å bli brukt, går som en rød tråd gjennom skiva. 
Da er det selvfølgelig bare passende at RZA sampler «Gudfaren» på orgelskeive «Black Mozart». 

Fortell vennene dine! 
Nå er ikke «Pt 2» bare lett å like. 
Med sine 25 spor og nesten ugjennomtrengelige mørke, kan det i begynnelsen være vanskelig å få grep om skiva. 

Men gi den en sjanse. 

Kjør en ekstra runde på «Kiss the Ring» og «House og Flying Daggers». 

Når «Only Built 4 Cuban Linx... 
Pt 2» først åpner seg, er den en god kandidat til «årets beste rapskive». 
