Maria Haukaas Storeng:«2 Good 4 U» 

(Oslo Recordings) 

At Maria Haukaas Storeng er idolet med den beste stemmen, hersker det vel lite tvil om. 

Og Maria har fremdeles stemmen i behold, hun, det er ikke det det skorter på her. 
Det er låten, som folk fra plateselskapet har skrevet til henne, som ikke er bra nok. 
«2 Good 4 U» bærer for mye preg av hastverksarbeid. 
Men det er vel viktig for plateselskapet å melke Idol-Maria før hun går i glemmeboken... 
Refrenget klarer ikke å feste seg, slik et typisk listepop-refreng burde. 
Sangen mangler rett og slett det lille ekstra. 
Maria skal ha skrevet halvparten av sangene på den kommende plata selv, og det er godt mulig at det vil lønne seg for henne. 
Den kraftfulle stemmen og utstrålingen har hun allerede, nå gjelder det bare å presentere et mer interessant låtmateriale på albumet. 
Men Maria blir nok en storselger uansett, hun. 

MARIT AABY VEBENSTAD 
