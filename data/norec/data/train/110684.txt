Fjortis-farse
For så vidt godhjertet. 
Men hvorfor så tanketom?! 

HANDLER OM: 
15 år gamle Poppy er en superbortskjemt og morløs rikmannsunge fra California, som blir «forvist» til en engelsk kostskole for piker i et fortvilet forsøk fra farens side på å få litt alvor inn i jentungen. 
DOM: 
Fjortis-filmene er ikke mange. 
Som regel handler de eventuelt om hester, eller er temmelig dumme. 

«Wild Child» heller til sistnevnte kategori. 
Dessverre. 
For den kunne vært riktig morsom og interessant med Emma Roberts (jada, niesen til Julia) og et koppel dyktige britiske ungdomsskuespillere. 

Problemet er «bare» at filmskaperne kanskje tror fjortiser bør ha forutsigelige og dillete opplegg for å bli interesserte. 
Derfor får den parodiske overfladiskhet råde for lenge. 
Etter hvert blir det bedre, endog litt spennende. 
Før avslutningen kommer - så helt overveldende forventet sentimental. 
Men ingen tar skade av dette. 
Og noen vil til og med kose seg. 

JON SELÅS 
