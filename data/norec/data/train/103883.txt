Ronald Isley:«Isley meets Bacharach» 

(Dreamworks) 

Den ene av de legendariske Isley Brothers med 13 sanger komponert av en annen legende: 
Burt Bacharach. 

Det hjelper ikke at komponisten Burt Bacharach selv sitter ved flygelet og tenoren Ronald Isley tolker hans sanger. 
Dette er ganske kjedelig greier. 
Bacharach har skrevet mye bra musikk, som mange artister har gjort sine glimrende tolkninger av, men i denne innspillingen er det blitt glatt, amerikansk voksenpop tilsatt en dæsj salong-jazz. 
En låt eller to ad gangen, er en god dose, et album altfor mye. 
«This Guy's In Love With You» og «Close To You» gir deg stemningen på produksjonen. 
