Med pianoet på sentral plass
Nick Caves fjerde livealbum er opptak fra radiostasjonen KCRW i Los Angeles. 
Bak spakene finner vi ringreven Bob Clearmountain, og Cave har med seg Warren Ellis, Martyn P. Casey, Jim Sclavunos og Barry Adamson. 
Konserten åpner med en nesten ni minutter lang versjon av saktegående "Higgs Boson blues" fra årets "Push the sky away". 
De av radiolytterne som ikke lot seg skremme, fikk etter hvert med seg en flott blanding av nyere ting og gammelt stoff. 
Pianoet er fremtredende, og Cave synger som om han vil fortelle historiene for første gang. 

I tråd med "Push the sky away" er det en neddempet utgave av bandet vi møter, der selv "The mercy seat" mykes opp med en fele. 
Unntaket er "Jack the Ripper". 

Beste spor: 
"Far from me", The mercy seat", "And no more shall we part", "Wide lovely eyes". 
