Kokainrappens pionerer
Clipse er blitt rundere i kantene, men ikke dårligere. 

||| 
ALBUM: 
Malice og Pusha T (aka brødrene Thornton) har tidligere latt Neptunes stå for det meste av beatsene. 

Her er paletten av produsenter mer sammensatt, blant annet har DJ Khali en framtredende rolle. 

«Hell Hath No Fury» (2006) fikk en trang fødsel og feilet kommersielt, men står likevel som en stor favoritt i «cocaine-rap»-avdelingen. 

«Til the Casket Drops» er derimot rundere i kantene. 

Tidligere Hitman-assosierte Sean C & LV bidrar med velfungerende gitarbrekk over tilbakelente rytmer i åpningslåten «Freedom». 

«All Eyes On Me» bør kunne skaffe brødrene velfortjent radiotid med store beats og Keri Hilsons iørefallende refreng, men det er låter som «Anchorman»-hyllesten «Kinda Like a Big Deal» og «Popular Demand» som bråker mest i positiv forstand: 

«The pioneer of the coke rap/I'm dancin' with the stars, steppin' on blow, doin' the toe-tap». 
