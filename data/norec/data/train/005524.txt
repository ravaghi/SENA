Livets harde kår
Tandert om personlige tap av mannen bak en av sommerens store hits. 

Kontrasten er relativt stor når man sammenligner “Fy faen”, popsmashen som endte på en uoffisiell delt førsteplass med “Bængshot” i kampen om årets sommerlåt her til lands, med “Urettferdig”, sjarmøren Hkeems oppfølger til debuten. 

Tandre pianoakkorder fører oss inn til en åpenhjertig Hkeem som ikke legger noe i mellom om tapt kjærlighet: 
“Jeg kommer aldri til å elske igjen / jeg trodde vi hadde noe spesielt”, sier han med store bokstaver og blir fulgt opp av Unge Ferraris nå velkjente crooning om hvor brutal - og urettferdig - personlige tap kan være. 
Likefullt gir låten gir rom for personlig tolkning. 

Og jeg tror virkelig på Hkeem. 
Med “Urettferdighet” er kanaliseringen av et sårt tema gjort om til en midtempo r&b-ballade med velplasserte strykere og et godt radiorotasjon-potensiale. 
Det er heller ikke overraskende at Unge Ferrari kan det med å levere et refreng som setter seg på hjernen. 

Det er kanskje ikke rive-seg-i-håret-vakkert, men nesten. 
Det er snarere kult og smått imponerende at Hkeem tar dette dristige valget og tar det såpass nedpå med hell etter at røyken etter “Fy faen” har lagt seg. 

Se "Fy faen" bli fremført hos Christine på P3: 
