Plateanmeldelse:Jamie Cullum - «Momentum» 

Kjedelig voksenpop. 

ALBUM: 
POP Jamie Cullum «Momentum» (Island/Universal Music Group) Jamie Cullum er en drivende god entertainer, som med ungdommelig energi har revitalisert pianist og crooner-rollen. 
«Momentum» er et rendyrket popalbum, med tydelige hint av 1960-talls retro. 
Noe av energien er der fortsatt, i form av optimistiske trommefigurer og drivende basslinjer. 

Men til tross for iherdig produksjon og klanglige effekter låter det flatt og overpretensiøst. 
Cullum makter ikke gi liv og karakter til låtmaterialet, som heller ikke er spesielt spennende. 

Hiphop-gruppen Roots Manuva bidrar med mørk og suggererende farge på Cole Porter-klassikeren «Love For Sale», men Cullums vokal følger ikke opp med troverdig dybde. 
Mest vellykket er «Pure Imagination», en hederlig popballade i delikat arrangement. 

BESTE LÅT: 
«Pure Imagination» 

CARL PETTER OPSAHL 
