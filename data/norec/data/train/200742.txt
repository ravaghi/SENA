Samsung SH-W162
Den forrige brenneren fra Samsung hadde vi litt småproblemer med, men denne modellen passerte det meste med glans. 

Det er en stund siden vi testet en brenner fra Samsung. 
Den gangen måtte det en firmwareoppgradering til for å komme i gang med testingen. 
Denne gangen var samarbeidsviljen imidliertid på topp, og brenneren leverte jevnt over resultater i toppklasse. 

LES OGSÅ: 

Faktisk var den raskest av alle på både +R og -R, samt +RW. 
På Double Layer var den derimot vesentlig tregere enn alle de andre. 

Marginene var generelt ikke store, vi snakker om noen ytterst få sekunder på mange av testene. 
Men på Double Layer var den over 6 minutter etter de raskeste brennerne. 

Håndteringen av CD var nå meget bra, også ripping kjørte med topp hastighet. 

For de som ikke er så opptatt av Double Layer er dette derfor en glimrende brenner. 
