Plateanmeldelse:Eric Saade - «Forgive Me» 

Saadeface. 

Her hjemme er han nok best kjent som den slibrige programlederassistenten i årets Eurovisionfinale og for det beryktede Tone Damli-kysset, men skal vi tro Saade selv er han Sveriges eneste popstjerne. 

Han prøver i hvert fall. 
Justin Timberlake-komplekset stikker frem i de funky oppturene «Cover Girl Part II» og A-Lee gjestede «Flashy». 

Livingroom og norske Dsign produserer stort sett luftige, blodpolerte og fullstendig hjernedøde popperler med attityde - i utgangspunktet en produksjonsskala og et ambisjonsnivå andre norske popmusikere bør lære av. 

Saade selv er uengasjerende. 
Likevel, til å være så personlighetsløs, har svensken klart å smelte sammen en nesten imponerende samling fengende poplåter. 
Nesten så man tilgir ham for å være så kjip. 

BESTE LÅT: 
«Flashy» 
