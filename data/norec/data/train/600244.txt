Kidnapping med ny vri
Thriller 

Canada 2014 

Regi: 
Atom Egoyan 

Manus: Atom Egoyan, David Fraser 

Skuespillere: Ryan Reynolds, Rosario Dawson, Mireille Enos, Scott Speedman, Kevin Durand, Alexia Fast, Christine Horne, Ella Ballentine 

Aldersgrense: 
11 år 

Egnethet: 
Ungdom/voksen 

Datteren til Matthew (Ryan Reynolds) og Tina (Mireille Enos), Cassandra (Alexia Fast), har akkurat avsluttet kunstløptreningen. 
Far og datter kjører innom den lokale paibutikken for å kjøpe noe godt på vei hjem. 
Fem minutter senere kommer faren tilbake til bilen og oppdager at datteren på snart ti år er sporløst forsvunnet. 

Men vi vet hva som har skjedd med henne, og hvem som har tatt henne. 
Det får vi nemlig vite helt fra starten av, og det er dette som hovedsakelig skiller «The Captive» fra andre liknende filmer. 

Historien hopper veldig mye frem og tilbake i tid. 
Av og til er det med på å gjøre handlingen mer spennende og dynamisk, men det blir brukt i for stor grad og en får følelsen av at til og med regissør Atom Egoyan mister grepet om historien midt inni der et sted. 

Hovedtemaet er interessant og filmen peker på ting som er svært aktuelle i tiden. 
Både når det gjelder skjulte kameraer, og kriminelle med så store dataferdigheter at politiet alltid ligger et steg bak. 
Dessverre er det en del svakheter i manuset som gjør helhetsinntrykket mindre troverdig. 
I tillegg er også slutten, det store klimakset, en stor skuffelse. 

Alt i alt, byr filmen på en spennende kidnappingshistorie med ny vri, gode skuespillerprestasjoner, men den roter seg litt bort mot slutten. 
