Autister på ulike vis
Storyen i «Snøkake» er deilig uforutsigbar, og gode skuespillere skaper sære skikkelser du blir glad i. 

I en snøkledd, grisgrendt bygd ved Lake Superior i Canada blir vi kjent med personer som hver på sitt vis er dypt ensomme. 
En er autist, en er datter av en autist, en har sittet inne for drap, en bor alene og lengter etter øm sex. 
Filmen får fram hvordan de skaper en indre verden som gir mening. 
Autisten Linda, en godt voksen dame, elsker å baske i snø og spise iskalde snøkrystaller. 

Den britiske regissøren Marc Evans har med sin dyktige landsmann, Alan Rickman (Severus Snape i Harry Potter-filmene), i hovedrollen som Alex. 
Rickman framstiller ham ypperlig som en ytterst vemodig, gretten figur. 

Det vakre er at fyren tør opp og åpner seg, takket være buketten med kvinner han ytterst motvillig må forholde seg til. 
De på sin side tolkes av store og små stjerner: 
Sigourney Weaver, Carrie-Anne Moss og Emily Hampshire. 

Helt ukommersielt. 
Verdt å se. 
