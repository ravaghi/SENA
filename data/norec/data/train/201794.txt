Fujitsu Siemens Amilo Mini Ui 3520
Skjerm: 8,9" (1024 x 600) matt | 
Harddisk: 60 GB | 
Vekt: 1,13 kg | 
Batteri: 3c | 
Tilkoblinger: 1 x kortleser, 1 x ExpressCard/34, 2 x USB | 
Har blåtann | 
Ca pris: 3400 kr 

Amilo Mini har en nokså spesiell design i sort og hvitt, og har den egenskapen at du kan bytte ut toppanelet til en annen farge dersom du ønsker. 
Et ekstra burgunderrødt panel fulgte med i vår pakke. 

Ellers er det den eneste av 9-tommerne testet i dag som har innebygd blåtann. 
Den har også plass for ExpressCard/34, men kun to USB-porter. 
Den bemerker seg også ved å ha den minste hardisken på kun 60 GB. 

Pekeplaten er litt spesiell, med knappene plassert på hver side i stedet for under. 
Tastaturet er ganske trangt og har litt mer svikt enn vi liker, men det fungerer. 

Via en egen Fn-snarvei kan du sette ned ytelsen på maskinen for å spare litt på batteriet og få mindre viftestøy. 
Det fungerer til en viss grad, men Amilo Mini er likevel ikke blant de mest stillegående. 

Batterilevetiden er anstendig - den holder en god time lenger enn de andre PC-ene med små batterier, altså opp mot tre og en halv time. 
