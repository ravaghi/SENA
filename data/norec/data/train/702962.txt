Damer på byen
Norge roper vi nesten forgjeves på filmer med kvinner i hovedrollen. 
Mens vi venter, kommer svenskene med en komedie om kvinner over 40. 

I Mye, men ikke alt, funker når Helena Bergström går på byen. 
Et hederlig norsk unntak for halvannet år siden var «37,5» om snart 40 år gamle, single Selma som forsøker å finne seg sjæl. 

Regissør Colin Nutley har i «Heartbreak hotel» skapt to vellykkede kontraster: 
En livsglad, utadvendt, men akk så nyskilt lege (Bergström) og en grå mus av en parkometervakt som oser av misnøye (Maria Lundqvist). 

Åpningskollisjonen mellom de to spraker av spontanitet og undertrykt aggresjon idet de møtes ved en feilparkert bil. 
Stjernespill, spør du meg. 

Etter hvert kommer de to enslige damene på lag og forsøker jevnlig å more seg på nattklubben «Heartbreak hotel». 

Fra da av beveger Nutley seg i ujevnt-land. 
Noen poenger er til å le seg skakk av, andre scener blir platte henimot det pinlige. 
Og midtveis klippes det plutselig litt vel brått, slik at damene kommer seg usannsynlig enkelt hjem fra en øde landevei nattestid. 

Mest vakler troverdigheten i siste del av filmen, der kvinnenes opprinnelige ektemenn valser inn på banen igjen. 
Noen iakttakelser er tatt på kornet, andre reaksjonsmønstre blir rent rare. 

Men gå nå og mor dere. 
Skuespillerne Helena Bergström og Maria Lundqvist skaper for det meste svært god underholdning. 
