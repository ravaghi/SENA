The Long Ryders:«The Best Of The Long Ryders 1982-1987» 

Amerikanske The Long Ryders var, i likhet med Nick Lowe, avanserte pastisjartister. 

Men i motsetning til Lowe, ville de stort sett bare høres ut som ett eneste band, nemlig The Byrds (spesielt perioden 1966-1969). 
Av og til - «Looking For Lewis & Clark», «Gunslinger Man» og i særdeleshet den superfengende «I Want You Bad» - var den idealistiske, hardtarbeidende tolvstrenger-møter-new wave energien deres vanskelig å motstå. 

Svært entusiastisk, men litt for grått og rettroende til å klare å krabbe seg opp av genreghettoen. 

MORTEN STÅLE NILSEN 
