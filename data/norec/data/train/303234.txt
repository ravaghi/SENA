Drømmedame
Julia Holters nye plate er utfordrende og vakker. 

ALBUM: 
Los Angeles-musikeren Julia Holter hører til i den avantgardistiske enden av skalaen for elektronisk pop, men på «Ekstasis» gjør hun sitt beste for å kamuflere det. 

For der åpningslåta «Marienbad» begynner som samtidsmusikkinspirert vokalkunst i Joanna Newsom-hjørnet, tar den en plutselig vendig til noe som mest av alt minner om en blanding av St. Etienne og Van Dyke Parks-arrangert Beach Boys. 

Med masser av spiss romklang og store lag av synth spinner Holter ut vakker og eksperimentell popmusikk der melodiene stadig går uventede veier, og den lyse, klare stemmen er et instrument like viktig som noe. 

I «Boy In The Moon» tar det form av deilig dronende Brian Eno-ambient, mens «In The Same Room» lener seg mot luftig og tilbakelent, men like fullt rytmisk elektropop. 

«Ekstasis» en utfordrende lytteropplevelse, men en gjennomført behagelig en. 
