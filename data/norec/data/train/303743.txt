«Mer revynummer enn låter»
Mika fornekter seg ikke. 

||| 
ALBUM: 
Mika solgte seks millioner debutplater med sin oppgira, falsettrike og teatralske pianopop, men for å kunne nyte oppfølgeren «The Boy Who Knew Too Much» kreves det langt mer enn fulltoleranse for musikalsjangeren. 

For å kunne like «Good Gone Girl» må du nok minst ha en mastergrad fra Bårdars danseinstitutt, for her ramponeres hele låten av Mikas vilje til å lage show i alle vokaler, «pony»? 
Nei, «pjååååuni»! 

«Toy Boy» 

Best fungerer det når Mika tillater seg en pustepause og overlater sine mange uimotståelige toner til mindre kontroversielle stemmer, som koret på «We Are Golden», hvis refreng Elton John lett ville adoptert, eller som på platas beste låt, «Rain», der vokalakrobatikken konsentreres til refrenget og låtens suggererende Moroder-for-kids produksjon får dundre i fred. 

Følger han opp dette på neste plate blir det for alvor grunn til å ta fram jazzhendene. 
