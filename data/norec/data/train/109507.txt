Nils Petter Molvær «Hamada»
(Sula/Universal) 

Naknere og mørkere enn noensinne. 

«Hamada» er en studie i renskåren musisering. 
Molvær våger å gi rom til enkle, men tydelige melodiske setninger. 
Med Eivind Aarset, Audun Kleive, Jan Bang og Audun Erlien har han samlet musikere som forløser en klar musikalsk visjon. 

Med sørgmodig syngende trompetstemme åpner «Exhumation» det musikalske rommet, etterfulgt av «Sabkah» der Aarset er nøkternt tilstedeværende. 
Groovelementene er mer sparsomt utnyttet en tidligere, det er en meditativ avklart, grunnstemning med en underliggende melankoli som preger albumet. 
Men i «Cruel Altitude» eksploderer musikken i mørk, foruroligende energi. 

Et helstøpt album fra en musiker med noe på hjertet. 

ANBEFALTE KJØP: 
«Exhumation», «Sabkah», «Icy Altitude», «Soft Moon Shine», «Cruel Altitude» 

CARL PETTER OPSAHL 
