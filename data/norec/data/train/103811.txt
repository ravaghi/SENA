Forskjellige artister
(EVA RECORDS) 

20 julesanger samlet på ett album for dem som bare trenger en juleplate. 

Dette er rett og slett en glimrende samling med julemusikk for enhver smak. 
«Absolute jul» inneholder en rekke klassiske julemelodier fra Alf Prøysens «Julekveldsvisa» og Jussi Björlings «O helga natt» til Nora Brockstedts «La det snø» og The Pogues «Fairytale Of New York». 
Her er Bing Crosby side om side med Nat King Cole, Chris Rea, Sinaed O'Connor og Oslo Gospel Choir. 

Samlingen inneholder originalinnspillinger fra 1952 til 1995 og gir lytteren et fint tverrsnitt av noen av våre mest klassiske og slitesterke julesanger. 
For mange holder det med bare én juleplate - denne! 
