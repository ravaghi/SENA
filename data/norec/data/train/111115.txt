Spillanmeldelse:«Mario Sports Mix» 

«Mario Sports Mix» gir deg god, gammel Mario-sport - og ikke stort mer. 

Det er definitivt rom for sport i Mushroom Kingdom, Marios unike univers, og ikke bare eventyr. 
I dette spillet kan du prøve deg på volleyball, basketball, ishockey og dødball. 
Reglene er de samme som i de virkelige sportsgrenene, men selvsagt med noen små tvister. 

Blant annet får du plutselig muligheten til å skyte skilpaddeskall i stedet for baller over volleyballnettet. 
Eller du kan bruke små sopper for å krympe ballen før du kaster den over til medspilleren. 

Som vanlig har hver karakter sitt eget spesialtriks, som lett slår ut motstanderne - for eksempel Marios eget ildkuletriks. 
Og før du vet ordet av det endrer hele banen seg litt, og du må spille på en annen måte. 

Det er slike tvister og overraskelser som gjør Mario-universet så herlig originalt og eventyrlig. 
Samtidig vet vi så godt at disse tvistene kommer, at de ironisk nok kan oppleves som litt forutsigbare. 

Spillet føles også noe gjentakende, ettersom det finnes en del lignende Mario-sportsspill fra før. 
Fire grener er litt lite, men likevel er kvaliteten det viktigste; det er bedre med noen få bra spill enn mange dårlige minispill. 

Personlig likte jeg volleyball og kanonball best. 
De er spennende, småintelligente og med overraskende effekter. 
Basketball og ishockey syntes jeg var mer kjedelige og tilfeldige. 

«Mario Sports Mix» spiller du best sammen med en kompis eller to. 
Mushroom Kingdom-universet er som skapt for å deles. 

KRISTINE STORLI HENNINGSEN 

Plattform: Wii Genre: 
Sport/Action Alder: 3+ Utvikler: 
Square Enix Utgiver: 
Nintendo 
