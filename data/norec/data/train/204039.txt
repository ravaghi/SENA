Den beste småbilen på markedet nå
Små biler kan oppføre seg som store. 
Nye Fiesta er et godt bevis, og snart er den i Norge. 

Småbiler er populære hvor enn man kommer, bortsett fra i USA, Norge, og noen markeder til. 
Vi skal ikke lenger enn til Danmark før det faktisk er småbilene som troner øverst på alle salgsstatistikkene. 

Ford kommer nå med en helt ny Fiesta, og de ønsker virkelig å endre på dette. 

Og når det er sagt, det skal ikke stå på redskapen, for vi har kjørt nykommeren, og der er det veldig lite å sette fingeren på. 

Bilens fordel er også ulempen 

I Norge har Ford et klart mål om pallplass i klassen, men noe særlig bedre kan de dessverre ikke forvente. 
Det er fristende å si det ikke er bilens skyld, for det norske avgiftssystemet favoriserer hybrider, og Toyota Yaris er derfor nesten utnevnt til vinner på forhånd. 

Fiesta kommer til Norge først og fremst med to forskjellige utgaver av merkets ypperlige tresylindrede 1-liters bensinmotor, på henholdsvis 100, 125 og 140 hestekrefter. 

Uten noen form for elektrifisering må de antakelig tre til siden for Yaris, og hvem vet, kanskje også den nye VW Polo som kommer seinere i år. 

Det skal legges til at bilen blir å få med en bensinmotor på 85 hk, og en dieselmotor på det samme, men disse forventes knapt å selge i det hele tatt. 
Automatgir kan fås på sikt, og da kun i 100-hesteren. 

Den nye Fiesta kommer i fire forskjellige utstyrsversjoner, hvor innstegsmodellen Trend og den bedre utstyrte Titanium kommer nå i juli, og ST-Line og Vignale kommer i oktober. 

Neste år kommer også sportsutgaven ST og en SUV-infisert utgave de kaller Active. 

ST blir Fiestas aller morsomste, med rundt 200 hestekrefter, og et understell som er perfeksjonert for den kjøreglade kunden. 

Active blir en modell som får svarte plastkanter rundt skjermene og langs kanalen for å gi et røffere inntrykk. 
Denne får også takrails for å spe på uttrykket ytterligere. 
Utover dette er slektskapet uomtvistelig. 

Et godt indre 

Særlig innvendig viser Fiesta seg fra en helt ny side, og vi håper inderlig dette vil smitte over på andre nye modeller fra selskapet. 

Her er vi kvitt det rotete dashbordet som har preget Fords modeller i det siste, og det hele har fått en ryddig og fin layout, mye takket være den store skjermen som er plassert stående høyt på midtkonsollen. 

Denne vil være 6,5 eller 8 tommer, avhengig av utstyr og modell. 

Skjermen tar seg nå av mye som før var henvist til manuelle knapper. 
Særlig i en liten bil er dette med på å gjøre det hele langt mer oversiktlig. 

Plassen er også god. 
Selv godt voksne mannfolk kan lett finne seg til rette, både når det gjelder beinplass og takhøyde – også med en takluke på plass. 

I baksetet er det naturlig nok best egnet for de mindre, men på kortere turer har de voksne det helt greit her også. 

Bagasjerommet måler 292 liter før du begynner stolleken. 
Seteryggen kan legges ned i en 60/40 splitt, og med alle lagt ned har du 1.093 liter bagasjeplass til rådighet. 

Sikkerhet i fokus 

Det er slutt på de tider da sikkerhet kun var å finne i store biler. 
Takket være likelydende krav er det meste nå også å finne i de små bilene, om ikke annet enn som tilbehør. 

I Fiesta sitter det to kameraer, tre radarer og 12 sensorer som kan gi deg adaptiv fartsholder, avstandsvarsling, antikollisjonssystem, fotgjengeroppdagelse, parkeringsassistent, trafikkskiltgjenkjenning, blindsonevarsler, og varsling for kryssende trafikk når du rygger. 

I tillegg har den lysautomatikk som automatisk blender opp og ned etter behov. 

Om det er et punkt på listen som det virkelig er verdt å betale for så er det de 6.500 kronene du må ut med for å få navigasjon og et heftig stereoanlegg. 
Da har du et anlegg på 675 watt, med ti høyttalere, som stammer fra danske B & O. 

Ute på veien 

Det vi er mest interessert i er hvordan nye Fiesta gjør det ute på veien. 
Småbilene fra Ford har en historikk som for de seinere generasjonene har vært upåklagelig, og den nye modellen skuffer ikke. 
En ting er understellet, som henger med i enhver situasjon, og vi har alltid god kontakt med underlaget. 

Det er så godt satt opp at det rett og slett er et eksempel til etterfølgelse, også for mange av bilene i klassen over. 

Et punkt Ford ikke har begynt å slurve med, i motsetning til mange konkurrenter, avsløres på returdempingen. 
Her er den kjapp og nøyaktig som den bør være, og alle hjulene holdes hele tiden godt til moder jord. 
Dermed får man også alle de tilbakemeldingene fra hjulene som gjør at man ikke er i tvil om grep og føreforhold. 
Det er rett og slett et eksempel til etterfølgelse. 

De små detaljer 

Det er også sjelden vi kjører så små biler med så lavt støynivå. 
Dette har tydelig et område de har fokusert på, og har lyktes. 

Når de fire hjulene i tillegg ligger i hvert sitt hjørne og akselavstanden måler rett under 2,5 meter, så minner nye Ford Fiesta om en bil som er langt større enn den utvendige størrelsen tilsier. 

Det er bare så begredelig synd at det norske avgiftssystemet forfordeler biler som ikke er hybrider, men som har lavt utslipp, i forhold til hybrid som teknologi, så kraftig som de gjør. 
I stedet burde myndighetene premiere lavt utslipp alene uavhengig av teknologi. 
Dagens system går nemlig ut over andre biler med lavt utslipp, som nye Ford Fiesta. 
For på veien er det liten tvil: 
Fiesta er antakelig den beste bilen i klassen til nå. 
Så får vi se etter at vi har prøvekjørt nye Polo seinere i høst. 

Prisene på Fiesta starter på 187.000 kroner, men glem det. 
Innen du har den bilen du kan leve med runder du ca. 230.000. 

Da har du en Fiesta 1,0 Titanium på 125 hestekrefter. 
