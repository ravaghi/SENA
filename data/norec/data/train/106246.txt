String Sisters:«Live» 

(Heilo/Musikkoperatørene) 

Felekraft fra strengesøstre i stjerneklassen 

Noen av Nord-Europas beste felespillere skjuler seg bak navnet String Sisters, der norske Annbjørg Lien, svenske Emma Härdelin og Catriona Macdonald fra Shetland nok er de mest kjente i Norge. 
Kompet er det heller ingen ting å utsette på, med blant andre gitaristen Tore Bruvoll. 

Sammen representerer de forskjellige, men til en viss grad beslektede feletradisjoner. 
Her er de fanget inn i et gnistrende konsertopptak i Drammen Teater etter en Norgesturné for et par år siden. 
Det er mye trøkk i musikken og spennende låter, som Liz Carrolls voldsomme «Rumble Thy Bellyful» og den vakre shetlandske «Da Trowie Burn». 
Det er mye trøkk, og de rolige partiene er sårt tiltrengte. 
Et studioopptak hadde kanskje gitt mulighet for mer klanglig variasjon. 

CARL PETTER OPSAHL 
