Med håp om bedring
Regi: 
Moon-saeng Kim. 
Sørkoreansk animasjonsfilm. 
Norske undertekster. 
Aldersgrense: 11 år. 

En haltende, svak historie er pakket inn i vakre bilder i denne sørkoreanske animasjonsfilmen. 
Men innpakningen skjuler ikke svakhetene. 

Vi befinner oss i år 2142, verden har gått under og en liten elite overlever i en kunstgjort by, Ecoban, hvor energikilden er forurensning. 
Den produseres av en underkaste som lever i fattigdom utenfor vidundersamfunnet Ecoban. 

Men ingen historie uten konflikt: 
Den Ecoban-utstøtte Shua lengter etter en bedre verden, møter sin barndoms kjærlighet Jay, som også har en beiler i Ecobans sikkerhetssjef Simon. 
Parallelt med trekanthistorien er et opprør på gang, samtidig som filmen smykker seg med et økologisk-politisk budskap. 

Alt dette veves sammen i en temmelig konturløs historie presentert i lekre bilder som kan oppleves som små godbiter for animasjonsentusiaster med forkjærlighet for fremtiden. 
