Air - «Love 2»
Med sitt femte studioalbum har Air funnet igjen komfortsonen som ble etablert i 1998 med kanondebuten «Moon Safari». 
Og som de siden har eksperimentert seg ut og bort fra med helt fabelaktige resultater (så sant man glemmer forrige korsveis nedtur «Pocket Symphony» fra 2007). 

Ringen er således på mange måter sluttet. 
Det betyr ikke at Jean-Benoît Dunckel (40) og Nicolas Godin (39) ikke har mer å gi. 
Men i likhet med andre innovative størrelser trenger de ikke lenger å finne opp kruttet på ny. 
De har oppnådd nok til å kunne lene seg trygt på sin egen magefølelse. 

Og akkurat nå sier den at det er på tide å skue tilbake til røttene. 
Dermed får vi nok et gjenhør med behagelig, popformatet, organisk elektronika, som vel egentlig bare Air er i stand til å lage uten å fremstå som cheezy. 

ANBEFALTE KJØP: 
«Love», «So Light Is Her Footfall», «Heaven's Light», «Sing, Sang, Sung», «African Velvet». 
