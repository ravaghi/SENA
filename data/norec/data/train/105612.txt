Ingeborg Selnes - «Heartcore»
(Nightliner / Universal) 

Bare helt streit pop liksom. 
Presseskrivet går langt i sine bestrebelser på å forklare hvor egenartet Selnes er («en ny norsk retning»!); sannheten er at bodøjentas album nummer to er forstemmende ordinært. 
Det er noe av en bragd å lage så til de grader vanlig pop som dette. 

De «elektroniske elementene» er det sedvanlig udefinerte krydderet som preger så å si enhver moderne popplate ellers basert på standard instrumentering. 
Melodiene er helt greie, aldri fantastiske; du skjønner hele tiden hvor det bærer - og der ligger det gjerne et klamt enderim. 

Med unntak av smått Bush-episke «Seven Weeks» virker det som om ambisjonen her var å lage et skikkelig terningkast 4-album. 
Og det gikk nesten bra. 

BESTE LÅT: 
«Seven Weeks» THOMAS TALSETH 
