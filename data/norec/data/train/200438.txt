Nokia 6290
Endelig en rimelig smartmobil med 3G, EDGE og Series 60. 

Vår søsterredaksjon Dingz.no har testet klapptelefonen Nokia 6290, og var rimelig fornøyd: 

Konklusjon: 

Nokia 6290 er en stabil og rask telefon. 
Mangelen på Wi-Fi kan være kroken på døra for mange, mens de som ønsker seg HSDPA heller venter på Nokia 6120 Classic. 
Proffbrukerne vil nok fortsatt foretrekke E-serien. 

Det merkes på batteritiden at telefonen ikke er stappet med trådløse muligheter. 
Ved normal bruk holder batteriet i tre dager, men hvis du surfer mye på internett og sender epost i hytt og gevær klarer du fint å knekke det på én dag. 

Vi kunne fint vært foruten multimedietasten. 
Denne skal fungere som en snarvei til ulike programmer, men vi syntes det gikk raskere å finne frem ved standard fremgangsmåte. 
Et bedre kamera hadde dessuten vært på sin plass. 

Men god epost-støtte, glimrende radio, enkel synkronisering, flott skjerm, gode taster og raske menyer trekker opp helhetsinntrykket. 
En femmer til Nokia denne gangen.. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
