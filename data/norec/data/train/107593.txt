Odd:«Human Traffic» (single) 

(Frode Records) 

Anonym, men veldreid. 

Det er ikke så mye å si på håndverket til Odd (Nordheim) og hans «Human Traffic». 
Det er en radiovennlig, grei pop-sang som er lett å like, men Odd makter ikke å gi den tilstrekkelig særpreg. 
Kanskje fordi Odd selv ligger for mye i falsetten og minner oss med en gang om at han ble et kjent ansikt og stemme ved å kopiere Terence Trent d'Arby for en del år tilbake. 
Odd trenger nok ytterligere spenst, både i stemme og sang, for å hevde seg i et stadig hardere popmiljø. 
