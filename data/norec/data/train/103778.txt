Datarock:«Computer Camp Love EP» 

(Ellet Records) 

Hysterisk moro synth-pønk fra Bergen. 

Fredrik Saroea, Ketil Mosnes og Tom Mæland er endelig i ferd med å finne et selvsikkert fokus i kompaniskap med produsent Jørgen Træen. 
«Computer Camp Love» er et overskudd av naivistisk, humoristisk og høyenergisk pønk for synth og gitar bak Saroeas stemme, som agerer pønk-stjerne nesten bedre enn de fleste mer seriøse hardcore-vokalister i landet. 
Og hva kjønnshårene til George Bush har med denne platen å gjøre, må du nesten sette på «Hair» for å finne ut av. 
Og det bør du! 
