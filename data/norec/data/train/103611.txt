Side Brok «Høge Brelle»
(pinaDgreitt/Playground) 

Men Side Brok er ingen parodi, selv om de har plenty med sjølironi. 
Bandet gjør ikke narr av dem som har banet veien for rap og hip hop i Norge, og albumet oser av kjærlighet for en musikkgenre som har plass til det meste. 
For Side Broks del betyr det funk, jazz, electro, 80-tallspop og reggae. 

Likevel skal det ikke underslås at «Høge Brelle» faktisk inneholder tre-fire låter som rett og slett ikke holder mål som noe særlig mer enn fyllkalk. 

Men det, mine damer og herrer, er nesten glemt når knallspor som «Setra», «Kassegitar», «Side Brok» og «Arbadak arba» ruller ut av høyttalerne - mens Thorstein Hyyl III lar nynorsken flomme så rytmisk, presist og elegant at nynorskfaderen Ivar Aasen må være stolt der han står på sokkel i Hovdebygda. 

ESPEN A. HANSEN 
