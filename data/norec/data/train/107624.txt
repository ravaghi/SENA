Diverse artister:«New Orleans» 

Putumayo Records/Kirkelig Kulturverksted 

I disse dager feires karneval over store deler av verden, i New Orleans under navnet Mardi Gras, «feitetirsdag». 
Dette er en tradisjon som har satt sterke spor i byens mangslungne musikkliv opp igjennom tidene. 

Putumayo, som har gjort en sterk innsats for blant annet karibisk musikk tidligere, har dessverre ikke truffet like godt med sin New Orleans-samling. 
Sterke navn som Louis Prima og Dr. John er representert med middels interessante låter, mens obligatoriske artister som Professor Longhair, The Meters eller The Wild Tchoupitoulas mangler. 
Trivelige unntak er generasjonsmøtet mellom trompetistene Nicholas Payton og Doc Cheatham og Deacon Johns «Going Back To New Orleans». 

Carl Petter Opsahl 
