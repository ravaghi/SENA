Dansebandjul
Mens Vestlandets gamle danseband spilte angloinfluert musikk, soknet de østlandske til Sverige. 
Det henger igjen. 
Contrazt så dagens lys i Solør i Hedmark i 2006. 
I "Romjulsdans" synger de om "hålligång". 
Sviskeduetten "Julen är här" er med, og svenske Conny Nordvall er bandets nye medlem. 
Leif Dybendal står bak et knippe nye julesanger, supplert med norske gjengangere. 
Det kunne fungert, hadde de bare latt Wham og Lennon/Ono være i fred. 
Og Sverige. 

Beste spor: 
"Pjokkens julenatt", "Jula er tell for liten og stor". 
