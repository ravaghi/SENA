Efterklang:«Magic Chairs» 

(Rumraket/Playground) 

Fortsatt lovende. 

Danske Efterklang har blitt mindre siden sist. 
Færre instrumenter har også redusert intensiteten. 
Musikken er litt enklere å fordøye. 
Like fullt klarer danskene å beholde den melodiske kvaliteten i låtene. 

Men det kan bli vel spinkelt til tider. 
Dessuten evner ikke alle låtene på albumet å feste seg nevneverdig. 
Det kan virke som om produksjon har blitt viktigere enn å ta vare på melodiene, slik at enkelte spor ender opp som fyllmasse. 

Med kontrakt på det kredible britiske plateselskapet 4AD ser det lovende ut, men det er vanskelig å se for seg at «Magic Chairs» skal utløse det store internasjonale gjennombruddet. 

BESTE LÅT: 
«I Was Playing Drums» 
