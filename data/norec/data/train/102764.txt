Korn:«The Path Of Totality» 

(Roadrunner / Warner) 

Dubstep-metal, hæ? 

Mange vondord har vært kastet mot Jonathan Davis og Korn for årets omfavnelse av dupstep-helter som Skrillex, en av flere dubstep'ere som er bidragsytere her. 
Sannheten er at deres mørke, tunge og kliniske elektronika bare forsterker den samme knugende følelsen som Korn har vært eksponenter for innen metal i alle år. 
Korn har dessuten utprøvd «i tiden»-produsenter før, The Matrix i 2005. 

Problemet ligger ikke der, men at Korn ikke lager gode nok låter denne gangen, at Davis har fjernet sin angstbiterske snert i stemmen og at uttrykket ikke bare forblir bekmørkt, men også lite interessevekkende i sin fremtidshigen. 
Og ikke minst smått forvirrende, da forrige album var en reise helt tilbake til Korn-starten. 

BESTE LÅT: 
«Narcissistic Cannibal» 
