Stephen Malkmus And The Jicks: «Mirror Traffic»
(Matador/Playground) 

Stephen Malkmus introduserte Pavement på fjorårets gjenforeningskonserter med «we're from the nineties». 

På hans femte soloalbum er det en enda større sannhet. 
Ikke minst fordi produsentburet er overtatt av Beck Hansen, som akkurat revitaliserte Thurston Moore, en annen nittitallsmann. 

Men også fordi dette er Malkmus på sitt mest modne pavementske, om kvintetten hadde gjenoppstått med Lou Reed anno Velvet Underground. 

Tilgjengeligheten til tross: 
45-åringen unngår fremdeles radiovennlighet via historier om senatorers og visstnok alles orale gleder, Birkenstocksandaler og de obligatoriske teite rimordene på «pie». 

BESTE LÅT: 
«Long Hard Book» 

TOR MARTIN BØE 
