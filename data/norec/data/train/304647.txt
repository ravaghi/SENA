En friskere utgave av William Hut
Og bergenseren er best når han er tilbake i countryland. 

ALBUM: 
Når skal William 
Hut gjøre litt opprør, tillot jeg meg å spørre da «The Gathering» ble anmeldt for to år siden. 

Han gjør vel ikke akkurat opprør på «April Sky», men albumet viser en friskere utgave av Willy Marhaug. 

Country Uttrykket ligger ganske tett opp mot det flotte countryalbumet «Days To Remember», som kom ut samme år som mer fargerike «Versus The End of Fashion Park» i 2004. 

Det var Huts gullår, i hvert fall kvalitativt sett. 

Godbiter William 
Hut har en helt spesiell — og behagelig — stemme, men har ofte slitt med å komme opp med de virkelig gode låtene. 
De kan virke noe pregløse her også, og de likner litt vel mye på hverandre. 

Men — han skal få skryt for godbiter som opptempolåten «The Sound Of You», blues- og sørstatsorienterte «The Fall», lystige «This Is My Life» og den nedstrippede tittellåten, med flott harmonisang. 

I den andre delen av skalen trekker «Brookline City» og «The Downtown Train Is Running» ned, også på grunn av enkle og lite interessante tekster. 

Strømlinjeformet Produksjonen til amerikanerne Michael Dinallo og Ducky Carlisle (The Tremolo Twins), som Hut også tidligere har samarbeidet med, er mer strømlinjeformet enn det Hut og hans gamle bandkollega Bjarte Ludvigsen fra Poor Rich Ones kom opp med sjøl på «The Gathering», men også mer helhetlig. 

Og det swinger faktisk av melankolikeren denne gangen! 
