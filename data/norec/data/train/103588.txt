Trøblete tidsreise
Regi: Richard Donner. 
Med Paul Walker, Frances O'Connor, Gerard Butler, Billy Connolly, David Thewlis. 
Amerikansk. 
Drama/sci-fi - 15 år, egnet voksne. 

Arkeologer flyttes 400 år tilbake i tid i meget genreforvirret film. 

Det er den evige fascinasjon for en «tidsmaskin» dette handler om. 
Og hva kan vel være bedre for arkeologer enn selv å bli fraktet bakover - denne gang fra USA til et middelalderlandskap i Frankrike? 

Atskillig, viser det seg. 
For i fortiden er det kamp og strid og myrderier; simpelthen livsfare. 

Og det blir ganske alvorlig livsfare, faktisk. 
Egnet for voksne. 
Mens røverhistorien i bunnen utvilsomt mest egner seg for barn. 

Dermed havner filmen mellom de fleste stoler, uten å være hverken særlig sebar eller anbefalelsesverdig for noen. 
