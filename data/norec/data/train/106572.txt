«CLICK»
Regi: 
Frank Coraci. 
Am. komedie. 
11 år. 

En stereotyp Adam Sandler mister kontrollen over fjernkontrollen. 

STJERNER: 
Adam Sandler, Kate Beckinsale, Christopher Walken, David Hasselhoff. 

HANDLING: 
Den arbeidsnarkomane Michael (Sandler) har ikke nok timer i døgnet til å mestre samspillet som familiemann og høyt ansett arkitekt. 
Livet endres da han får en fjernkontroll med magiske muligheter. 
I begynnelsen er det en drøm å kunne spole fram den daglige krangel med kona. 
Men etter hvert tar fjernkontrollen fullstendig styringen. 

DOMMEN: 
Det begynner som en god idé med muntre innfall: artig å kunne skru ned volumknappen på en gnålende familie og ilter bikkje. 
Men etter hvert spoler filmen inn i et kvasifilosofisk alvor som kombinert med platt humor fungerer heller dårlig. 
