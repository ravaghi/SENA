Bandet bak «årets låt» klare for Øya
«Finne-en-rød-tråd-i-en-stor-platesamling»-fantasier av beste merke. 

||| 
ALBUM: 
Bare for å gjenta noe som er skrevet her tidligere: 

«Round and Round», albumforsmak og spor nummer fem her, er årets låt så langt. 

Det er like soleklart som det er innlysende. 
Isolert sett er den overveldende med et overrumplende nydelig refreng. 

I albumkontekst er den det aller mest vellykte resultatet av Ariel Rosenbergs nysgjerrige, sjangerspredte tankesprang og småsøvnige, men klartenkte «finne-en-rød-tråd-i-en-stor-platesamling»-fantasier. 

Mixtapefølelsen er påfallende selv om det ofte føles like mye som frenetisk skifte av radiostasjoner. 

Her ligger også platas store styrke og prestasjon, det krever enorm musikalitet og sy så mange relativt forskjellige og tidsspesifikke sound sammen til et kontrollert kaotisk hele. 

Og fortsatt kunne kalle det en slags popmusikk. 

Ariel Pink's Haunted Graffiti spiller på Øyafestivalen torsdag 12. august. 
