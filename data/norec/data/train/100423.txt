Bertine Zetlitz:«In My Mind: 
Best Of 1997-2007» 

GENRE: TECNOPOP/EMI Kulden hun har kultivert, og som det er ikke er noen grunn å tro preger mennesket bak artisten, kan være et tveegget sverd. 
Kanskje er Bertine Zetlitz er artist det er lettere å like, respektere og beundre, enn elske? 

Ikke for det. 
«Apples And Diamonds» fra debutalbumet, og de to nye kuttene på denne solide «best of», «Ashamed» og «Bubble Bursts», har hjerte og vel så det. 
Og fra det stilige omslaget og inn til og med ekstra-CD-en med bonusremikser (inkludert et par fint annerledes «unplugged»-varianter innspilt sammen med Thom Hell), er det ingenting om ikke klart at Zetlitz er en popstjerne med en gjennomførthet ved seg vi ikke er bortskjemte med her til lands. 

Disiplinert, stramt, rasende smart og oftere enn ikke veldig fengende: 
Nå mangler vi bare albumet som snur opp ned på alle inntrykkene vi har av henne. 

MORTEN STÅLE NILSEN 
