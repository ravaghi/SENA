Varmt om tapt kjærlighet
R&b-sanger Arshad Maimouni med en poppete slow jam. 

Arshad Maimouni gjorde seg bemerket da han seilte opp som en norsk r&b-artist man kunne regne med da han leverte flere sterke singler på rad (deriblant "Definere meg") som kulminerte i solide Verdier. 
EPen viste at han kan omsette gode ideer til gode låter, en øvelse som er vanskeligere enn man skulle tro (, si). 

Pene “Tilbake til meg” gjør nettopp det - en fin tanke blir omsatt i en pop-koselig og atmosfærisk urbanlåt. 
Med samplet som originalt stammer fra Wallace Collection - “Daydream” fra 1969 flørtes det med de nostalgiske fibrene. 
Til tross for at sporet ikke er en høydare, drar sangeren fra Grønland nytte av hvem som flankerer ham på singelen. 

❤️ Elsker ❤️ 

Digg akustisk feel. 
Gøy at han er “tilbake” (glemmer ikke "Historien om gutten" og ikke minst rånevennlige "Ruller rundt", altså) og teaming opp med veteran Vaular og ny-favoritt Amanda Delara i fint driv er en god ide. 
“Tilbake til meg”, om tapt kjærlighet, har et fint og ømt refreng som er vanskelig å mislike. 

? 
Elsker ikke ? 

Jeg applauderer forsøket, men “du kalte meg Mr. Right, jeg kalte deg for future wife”, er kanskje ikke det beste jeg har hørt fra ham. 
"Tilbake til deg" vekker ikke de største følelsene, men er likefullt en godkjent slow jam, syns jeg. 

Arshad Maimouni fremfører "Definere meg" hos Christine: 
