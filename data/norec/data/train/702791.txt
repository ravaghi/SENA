Mer historie
Denne lille kostyme-farsen er basert på ei Wodehouse-bok, og det betyr at mange useriøse klisjeer vekkes fra de døde. 

Den ubestemmelige komikeren Sam Rockwell spiller en gentleman-råne som rødrusser seg gjennom Londons oververden og later som om han har hatt sex med kvinner, mens alle kan se at han bare var full hele tida. 

Så skjer to ting: 
Stemoras overdekorerte søster Brenda Blethyn kommer fra USA sammen med en meget blond niese (Frances O'Connor), og den picadillete Jim forelsker seg eller noe annet som minner fjernt om følelser. 

Som et resultat av det antar alle mennesker alternative identiteter og lurer hverandre, som man skal i farser. 
Det er ganske vittig. 
Men interiørene og klærne er det store i «Picadilly Jim». 
Det ene øyeblikket seg Blethyn ut som en Ledaal-satanist, i det neste har hun Frihetsgudinnens vernehjelm og metalliske klær som kunne vært et forstudium til Mercedes Benz 3000-serie. 
Rockwell opptrer blant annet i en fantastisk pels som får ham til å se ut som en spesielt krokettkyndig King Kong etter maskinvask og sentrifugering. 
De er OK. 
