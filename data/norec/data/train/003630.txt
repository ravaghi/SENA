Soul Kitchen
Fatih Akin briljerer i sin nye film. 

Figurene i den tyske regissøren Fatih Akins filmer er for meg tvers igjennom ekte mennesker. 
De møter verden rundt seg på sine premisser og lever som om verdens hindringer ikke eksisterte. 

Det fører til at menneskene vi møter opplever både sorg, motgang og ekte lykke. 

Mot veggen fra 2004, som var filmen som plasserte den relativt ferske regissøren på stjernehimmelen, og På den andre siden fra 2006 er fylt med slike figurer. 
Det er også han nyeste film Soul Kitchen. 

Et liv i kaos 

Den gresk-tyske Zinos driver en resturant, eller det er mer som en gatekro å regne, og med seg har han et rollegalleri av varme, usikre, stolte og sårbare mennesker. 
Broren til Zinos, Illias sitter fengslet for innbrudd, og får seg en dekkjobb på resturanten for å få permisjon fra fengselet. 

Nadine, Zinos sin kjæreste skal reise til Shanghai for å jobbe som journalist og ikke nok med det - kokken på resturanten stikker av. 

Zinos sin reise igjennom Hamburg er fylt med svart komikk, troverdige situasjoner og ekte mennesker. 

Fortjent stjernestatus 

Fatih Akin overbeviser i Soul Kitchen at hans posisjon som en av europas mest spennende filmskapere ikke er ufortjent. 

Zinos, spilles av Adam Bousdoukos, en nær venn av Akin. 
Hans rolle som katalysator i møte med de andre figurene er stødig og troverdig. 
Følelsene til Zinos er hele tiden å lese i ansiktet til den litt uflidde grekeske tyskeren. 

Leken, morsom og rørende 

Bousdoukos har også vært med på utviklingen av filmen, noe som også forklarer hvorfor Zinos passer så godt inn i Akins lett skrudde blikk på livet i Hamburg. 

Byen er i seg selv en aktør i filmen, og Akins bilder viser med kjærlighet det guidebøkene ikke gjør. 

Hans lekne hånd i klippingen gjør at filmens historie føles som en ekte opplevelse, hvor figurenes oppturer og motgang nesten går like mye inn på en selv. 

Soul Kitchen er gjennomstyret av figurer som kjærlighet, sorg, stolthet og vennskap. 
Ikke minst er det en film om menneskelig varme, og et bilde på livet i krysningen mellom det å være ansvarlig voksen og en bekymringsløs ungdom 
