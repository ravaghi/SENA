Norsk debut i USA
Drama/thriller 

USA 2014 

Regi: 
Morten Tyldum 

Manus: Graham Moore, basert på boken «Alan Tirung: 
The Enigma» av Andrew Hodges 

Skuespillere: 
Benedict Cumberbatch, Keira Knightley, Mark Strong, Charles Dance, Matthew Goode 

Aldersgrense: 
11 år 

Egnethet: 
Ungdom/voksen 

«Hodejegerne»-regissør Morten Tyldums USA-debut er vellaget, spennende og har den perfekte stemningen for formidlingen av en av verdens best holdte hemmeligheter. 
Filmen er basert på boken «Alan Turing: 
The Enigma» av Andrew Hodges. 

En vinterdag i 1952 tok britiske myndigheter seg inn i hjemmet til matematikeren, krypteringseksperten og krigshelten Alan Turing (Benedict Cumberbatch) for å etterforske et innbrudd. 
Turing forsøker kjapt å bli kvitt dem, og sier at ingenting har blitt stjålet. 
Den ene politimannen føler det ligger mer bak og etterforsker videre. 
Helt uvitende om at Turing er mannen bak en enorm bragd under andre verdenskrig. 
I stedet arresterer de ham for homofili. 

Filmskaperen Morten Tyldum ble hentet fra Norge for å regissere «The Imitation Game» etter suksess og internasjonal oppmerksomhet med «Hodejegerne», og det ville overraske hvis han ikke får flere oppdrag etter denne prestasjonen. 

Benedict Cumberbatch («Sherlock», «The Fifth Estate«) er også helt perfekt i rollen som det eksentriske matematiske geniet, som dessverre ikke fikk sin oppreisning og anerkjennelse før 50 år etter sin død. 
Han tok sitt eget liv bare 41 år gammel etter å ha blitt tvunget til kjemisk kastrering for å «kurere» hans homofili. 
