Pinnacle Studio 11
Et halvt år er gått siden versjon 11 ble testet, vi har testet igjen. 

Vi har testet Pinnacle Studio gjennom flere år, og vår erfaring er at det ikke bare er når de nye versjonene lanseres at det har skjedd mye med programmet. 
Det kommer også viktige oppgraderinger underveis, som øker stabiliteten og får på plass til dels skranglete sider sider av programmet. 

LES OGSÅ: 

Når det er riktig å lansere en versjon, hvor mye feil som kan godtas osv. 
er en evig diskusjon. 
Vi har uansett gitt Studio 11 en ny sjanse i denne omgang, siden det var en del sider ved programmet som ikke fungerte tilfredsstillende da versjon 11 først kom på banen. 

Det var ved det relativt tunge videoformatet AVCHD at vi støtte på disse problemene, de andre formatene gikk greit. 
Men i den nye versjonen har det blitt gjort en del forbedrnnger i AVCHD-håndteringen, pluss at støtten for brennere har blitt ryddet opp i. 
Den opprinnelige versjonen fant jo ikke nabge helt ordinære DVD-brennere. 

Versjon 11.1 

Versjonen vi nå har testet har nummeret 11.1.0.5219, kjekt å vite for de som har installerte versjoner å sammenligne med. 
For nye brukere er det bare å laste ned oppdateringen etter at du har installert versjonen som ligger i pakken. 

Da vi testet Studio 11 første gang hadde vi store problemer med å importere video fra vårt Sony AVCHD-kamera. 
Programmet kræsjet stadig vekk under import av filer fra harddisken i kameraet. 

I denne oppgraderte versjonen har vi ikke lenger støtt på slike problemer. 
Vi hadde derimot noen få kræsj i forbindelse med lagring av prosjekter, men det hadde ikke noe å si for prosjektfilen som ble lagret, alt kunne leses inn igjen med prosjektet intakt. 

Å lese inn i underkant av 2 GB med filer - ca 22 minutter - med video fra harddisken i AVCHD-kameraet tok i underkant av 2 minutter. 
Dette inkluderer kopiering til intern disk i PCen. 

Når de forskjellige videoklippene er lastet inn og vises med bilde i filoversikten er det bare å dra dem ned på tidslinjen eller i storyboard-visningen. 
Dette går merkbart tregere enn med DV-materiale, men det er likevel til å leve med. 
Det er jo langt større datamengder som skal håndteres, og det er ikke bare Studio 11 som det knirker i når det blir flere GB å forholde seg til. 
(Vi nevner i parentes at vi tester på en Q6600 med 4 GB minne og en Raptor 10 000 rpm harddisk og et nVidia 8600GT skjermkort koblet til to LCD-skjermer på 24" og 20" som gir 5,5 i Experience index i Vista). 

En annen ting som går svært tregt er effekter mellom klippene. 
Med DV-materiale er overgangseffektene rendret på et øyeblikk og kan spilles av, men med AVCHD tar det mange ganger så lang tid. 
Dette er det imidlertid ikke bare Pinnacle som lider under, det gjelder alle programmene vi har testet, mer eller mindre. 

Teksting går derimot like raskt som med enklere formater. 
Det samme gjelder pålegg av musikk og lydeffekter. 

Brenning i HD DVD-format på vanlig DVD fungerte også utmerket. 
En liten 6-minutters komprimert ferievideo (man skal ikke plage familile og venner mer enn nødvendig) ble klar på 16 minutter på vår 16x brenner. 

Konklusjon 

Denne oppdateringen har bragt Studio 11 et godt stykke framover, selv om det enda ikke er 100% stabilt. 
Likevel mistet vi aldri data underveis, til tross for at programmet kræsjet en håndfull ganger. 

Hvis hovedvekten er på ganske rett fram redigering av DV eller MPEG2, og prosjektene er av rimelig lengde, så fungerer Pinnacle Studio 11 helt utmerket. 
Det er rett fram og kjapt og enkelt i bruk. 

Også AVCHD håndteres greit, selv om det merkes at det er en god del tyngre. 
Andre programmer sliter også med dette, så Pinnacle kan ikke ensidig dømmes for dette. 
Begrenser du prosjektene til hyggelige spilletider går det greit. 
Helaftens spillefilm bør nok vente litt... 
