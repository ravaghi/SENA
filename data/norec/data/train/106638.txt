Rock i livets skole
Regi: 
Don Argott. 
Amerikansk dokumentar. 
Tillatt for alle, egnet ungdom/voksne. 

MED: Paul Green, C.J. Tywoniak, Will O'Connor, Madi Diaz Svalgard, Napoleon Murphy Brock. 

HANDLING: 
Beskrivelse av liv & leven i den smått eksentriske gitarlæreren Paul Greens rockeskole midt i New York, der barn og ungdom mellom ni og 17 år får lære om rock 'n' roll generelt. 
Og Frank Zappa spesielt. 
Samt, muligens, en del andre sider ved tilværelsen, hvilket igjen kan gjøre livet både litt lettere og litt rikere. 

DOM: 
Interessant og levende dokumentar, med et par virkelig sjeldne og opplevbare typer. 
Samt en hyper og ukonvensjonell «rektor», som med nitro-engasjement, tvilsom pedagogikk, men avgjort godhet for sine elever, får frem det beste i dem. 

Men det blir litt for langt. 
Og litt for ensidig «rektor»-fokus; han har pratet seg godt og vel ferdig en halvtime før slutt. 
