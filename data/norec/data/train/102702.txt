Sharon Van Etten - «Tramp»
Løs fugl i indieland. 

Brooklynbaserte Van Etten har halvannet album bak seg, men det er først nå hun fullfører den sjangerbaserte klassereisen fra folk til indierock. 
Med hjelp fra elite som The NAtionals Aaron Dessner, Beiruts' Zach Condon og Juliana Barwick gjennomgås gitarmetamorfosen fra tidlig Cat Power til mild PJ Harvey, om enn noe utydelig i overgangene. 

Fremdeles i overkant svalt og selvbiografisk, men balansen mellom avkledd og grandiost, uten å bli pompøs, gjør det allmenngyldig og unikt. 

I utvitringen av sjangergrensene redefinerer hun seg selv og skaper noe som kun er hennes eget. 

BESTE LÅT: 
«I'm Wrong» 

TOR MARTIN BØE 
