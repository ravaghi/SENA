Mye Nintendoog pling plong
Steven Ellison alias Flying Lotus er en av de bedre blant dem som alltid har en laptop i nærheten når de lager og fremfører musikk. 
Flying Lotus har på 2000-tallet stått for en instrumental krysning mellom hip hop og elektronika. 
"Los Angeles" fra 2008 er min favoritt. 
Her makter han å dra deg ned i et mørkt sci fi-aktig dyp. 
Også på "Until the quiet comes" lurer mørket. 
På "Electric candyman", hvor Thom Yorke bidrar, kommer Flying Lotus´ melankoli virkelig til sin rett. 

Men det er også mye som irriterer meg. 
Plata blir for Nintendo til tider, for mye videospill, for mange pling plong-lyder. 
Ofte stilig, sånn rent musikknerd-teknisk, men musikk handler jo om at det skal skje noe der inne – og det gjør det relativt sjeldent på "Until the quiet comes". 

Beste spor: 
"Electric candyman". 
