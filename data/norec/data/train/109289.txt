Plateanmeldelse:Rumble In Rhodos 
- «Grace And Nuance» 

Gløder fremdeles. 

ALBUM: ROCK Rumble In Rhodos «Grace And Nuance» (Cosmos) 

Etter ti år som band har Rumble In Rhodos nå sofistikert hardcoreuttrykket sitt i en slik grad at de definitivt er klare for større masser. 

For dette er ikke hardcore lenger, snarere uhyre forseggjort rock med elementer fra både pop og prog. 
Men med den samme gløden som de har oppvist tidligere, ikke minst på det foregående mesterverket «Signs Of Fervent Devotion». 

Som den gangen er det Montée-duoen Erlend Mokkelbost og Anders Tjore som har styrt knottene og står bak det svært rikholdige lydbildet, der de har tonet ned Thomas Bratlies vokal og samtidig lagt inn forsiktige elementer av både new wave og postpunk bak bandets klebrige refrenger. 

Det er i det hele tatt fremdeles et herlig og misunnelsesverdig driv over Rumble In Rhodos. 

BESTE LÅT: 
«Mannequins Of Memory» 
