Sorgens absolutthet
Dette er et drama man kan unne seg før våren kommer og en uutslettelig lykke overtar for sjelens ubotelige gråhet og det røde kjødets lyst. 

«The dead girl» er en sorgsmittende og overraskende skildring av ting som skjer når en ung prostituert som er på vei til dattera si med en tivoli-kanin, blir myrdet. 
Toni Collette er den morsfengsla alenekvinnen som finner liket og blir så uroet at hun slenger seg ut i fritt omløp. 
Vi får treffe den inderlig oversette søstera til ei savna jente, vi får treffe den beskyttende kona til en seriemorder som ikke har noe annet liv enn mannen, vi får treffe den døde jentas mor – alle disse skildringene er fantastiske filmnoveller. 
Karen Moncrieff har både skrevet og regissert. 
Hun er virkelig uventa god. 

Dessuten utrolige roller av Collette, Steenburgen, Byrne, Harden og Hurt. 

Snart kommer grillsesongen og så det amerikanske presidentvalget. 
Men før det: 
Denne filmen. 
