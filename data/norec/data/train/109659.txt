Lamb Of God:«Wrath» 

(Roadrunner / Tuba) 

Moshpit-vennlig metal-raseri. 

Ser vi bort fra en viss klisjètyngde i tekstene hos Lamb Of God - noe som dessverre ikke er helt uvanlig innen ekstrem-metalen - er det bare å slå fast at uhyre velproduserte «Wrath» har et innebygd musikalsk raseri som nok en gang slår ut i full blomst. 
I spissen står vokalist Randy Blythe som frådende hærfører for bandets intense riffing og maskingevær-rytmer. 
Hans stemme - enten den hveser eller brøler - illustrerer i det hele tatt dette bandets truende og autoritære vesen svært godt. 
En troverdig kandidat til lederrollen når det gjelder å piske frem vreden i sommerfestivalenes moshpit'er! 

ANBEFALTE KJØP: 
«In Your Words», «Set To Fail», «Contractor», «Choke Sermon» og «Grace». 
