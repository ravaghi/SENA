BLEK MANDELA
Regi: 
Bille August. 
Genre: 
Biografisk drama. 
Tyskland/Belgia/Frankrike. 
Aldersgrense: 
11 år, egnet ungdom/voksne. 

Hederlig men kjedelig om Nelson Mandela og hans fangevokter. 

MED: Joseph Fiennes, Dennis Haysbert, Diane Kruger, Faith Ndukwana, Terry Pheto, Lesley Mongezi, Zingi Mtuzula. 

HANDLER OM: 
Gjennom mer enn 20 år av sine 27 år som politisk fange under apartheid-regimet i Sør-Afrika, var det særlig James Greogory Mandela kunne kalle "sin" fangevokter. 
Grogory var opprinnelig en ambisiøs, nokså ureflektert rasistisk,vokter - som man må kunne gå ut fra en nokså gjennomsnittlig hvit statstjenestemann under apartheid må ha vært. 
Men etter hvert, og særlig i sin omgang med sin mest berømte politiske "terrorist", forandret Greogory seg i anstendig retning. 
Han forsto, på mange måter, Mandela bedre enn de fleste, ikke minst fordi han snakket xhosa, Mandelas og mange av den politiske ANC-ledelsens eget språk. 
Da apartheid gikk mot sin velfortjente historiske død, ble Gregory en viktig tilrettelegger for samtalene mellom de hvite og de fargede makthaverne. 

DOM: 
"Farvel Bafana" er en bunnhederlig film! 
Men den når aldri de dybder og konsekvenser man bør kunne vente, når epokegjørende revolusjonær utvikling skal destilleres ned i forholdet mellom to personer. 
Fiennes jobber febrilsk med inderligheten som fangevokter, med når ikke helt frem. 
Dennis Haysbert har naturlig verdighet som Mandela (han sviktet, som man vet, heller ikke, som amerikansk president i TV-serien "24".) 

Men han får alt for lite rom i manus til å fylle ikonet og giganten Mandelas gigantiske personlighet. 
Det blir selvfølgelig en berørende historie. 
Men litt kjedelig. 
Og neppe fremtidens sentrale film om Nelson Mandela. 
