Tøffeste rapper tar pulsen på 2006
Amerikaneren MC Lars kaller seg selv en postpunk laptop rapper — og en superhelt for «iGeneration». 

Midt i blinken om en fyr som mikser det beste av Eminem, The Offspring og Beastie Boys mens han sampler Iggy Pop og rapper på punkbeats om ståa i 2006. 
Resultatet er et friskt og heftig klaps — både i hjernen, dansefoten og lattermuskelen. 
For humor og satire er MC Lars' sterkeste kort. 

Så tenker du kanskje at humordominerte låter bare har en holdbarhet på maks 5-6 spillinger. 
Helt feil tenkt her. 
For MC Lars hviler ikke tungt på humoren: han har integrert den i heftige rim og stilige beats. 
Kanskje er han ikke verdens beste rapper, men ingen slår hans dryppende, politiske sarkasme om tidstypiske temaer som nedlasting, crunk, iPod, bandeffekter og internettdating. 
Om ti år drar du albumet fram og ler rått igjen - av tingene vi var popkulturelt opptatt av i 2006. 
Må oppleves! 
