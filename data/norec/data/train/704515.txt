Myk vokal
Det er ikke til å unngå at man tenker på de svenske søstrene i First Aid Kit når Elsa Søllesvik og Emilie Haaland Austrheim gir ut sin første plate. 

Men venninnene fra Haugesund har skrevet sanger sammen siden de var 13 år gamle og står støtt på egne ben. 
At suksessen til First Aid har ført til flere plater med jenteduoer, er en annen sak. 
Elsa og Emilie har spilt inn debuten i Bergen med Anders Bjelland og Jens Kristian Mørkeby Rimau som produsenter. 
I studio finner vi også Helge Toft som korer. 
Åtte kutt og 28 minutter er ikke noe langt album, men de unngår å gå på tomgang. 
Med fine harmonier, myk pop og gode låter har de på kort tid markert seg på den norske musikkscenen, og det er ingen grunn til at de ikke blir værende der. 

Beste spor: 
"Run", "Young and beautiful". 
