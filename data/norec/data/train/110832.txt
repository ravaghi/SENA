Veronica Maggio:«Satan i Gatan» 

(Universal) 

Fra retro-soul til pop-elektronika. 

Etter bruddet (både privat og profesjonelt) med Oskar Linnros går Veronica Maggio tilbake til den mer drømmeaktige og optimistisk anlagte popen på sitt tredje album, stort sett med hell. 

Det gjelder også på den tekstmessige siden der Maggio er like opptatt av å beskrive den lyse og forelskede siden ved kjærligheten enn baksidene ved den. 
Spesielt platens ypperste spor, singlen «Jag kommer», er en herlig livsbejaende og vårkåt låt som kan tolkes på flere ulike måter og hvor Veronica Maggios yndige, litt tynne stemme kommer til sin rett. 

Hun ble en Norgesvenninne med 24 uker på VG-lista etter forrige album. 
Den statusen mister hun neppe nå. 

BESTE LÅT: 
«Jag kommer» 
