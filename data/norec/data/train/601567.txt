Det samme gamle
Rapperen som tok verden med storm for 13 år siden våger nå å komme med en etterfølger av sitt mesterverk "The Marshall Mathers LP". 
Hans senere utgivelser har kommet til kort, men tittelen tilsier at Eminem har siktet høyere denne gangen.Eminem har definitivt noen gjennomførte, gode låter i ermet. 
På listen finner vi "Rhyme Or Reason", hvor han rapper om faren sitt fravær over samples fra The Zombies sin låt "Time Of The Season". 
Det fengende refrenget fra sangen med teksten "Whos your daddy?" passer perfekt. 
"Berzerk" er også et bra innslag som inneholder samples fra Beastie Boys "The New Style", "Fight for Your Rights" og Billy Squiers "The Stroke". 

Stemmen til Eminem bærer preg av hans alder, men tekstene leveres med en sterk innlevelse. 
Hans rappeferdigheter har utviklet seg til det bedre, som klart kommer frem under låten "Rap God". 
Det imponerer på tross av en frastøtende tekst som kan minne om Kanye West sin "I am a God". 

Dette er typisk Eminem, hvor tekstene som vanlig handler om hans demoner og "white trash"-liv. 
Dette gjør at albumet er mer som et nostalgisk tilbakeblikk på en karriere enn noe nytt og spennende. 
Eminem kommer nok alltid til å leve i skyggen av seg selv. 
