Soundtrack «Alt for Egil»
(Kong Tiki Records/Playground) 

Tamt soundtrack. 

Musikken til filmen «Alt for Egil» står ikke særlig godt på egne ben. 
For låtmessig er det nemlig ikke mye å skryte av her. 

Unntaket er Lars Horntvedts stemningsfulle komposisjoner. 
For selv om det bare er små snutter, ender disse opp med å bli albumets høydepunkter. 
Jazzinspirerte «Lovetheme 3» og stemningsfulle «Nærmere» og «Nærmest» med Hanne Hukkelberg på vokal, er jo riktig så hyggelige. 
Greit, Kristoffer 
Joner får vist at han kan synge på «24 timer i døgnet» og September When-demoen «Wish For Warm July» fra 1988 er jo OK, men ellers må soundtracket sies å være tamme greier. 
Men det kan jo være at musikken blir mer spennende hvis filmen viser seg å være bra? 

MARIT AABY VEBENSTAD 
