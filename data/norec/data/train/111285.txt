Thomas Eriksen:«Cannibal» 

(Warner) 

Produsent spiller popstjernekortet. 

Dersomen pop-produsents rolle er å bidra med ideer, er Thomas Eriksen - lillebror av den mer kjente David - sannsynligvis en god en. 
Låtmaterialet på debutalbumet hans som soloartist er ikke fantastisk, men Eriksen har jakkeermet fullt av elegante løsninger. 

Variasjonen er stor nok til å leve opp til tittelen på en av de fineste sangene her, «Chameleon». 
Eriksens «moderne pop» er romslig nok til å ta opp i seg både dansegulvbangere og harmoniballader. 
Slik det kan bli når man vokser opp med Prince som forbilde. 

Mye for radio her. 
Når jeg tror det kan bli tøft for Eriksen å bli en vaskeekte popstjerne, har det med den ukarismatiske vokalen å gjøre. 

BESTE LÅT: 
«Fish Out Of Water» 

MORTEN STÅLE NILSEN 
