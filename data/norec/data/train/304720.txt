Steve Earle får hjelp av «Treme»-kollega
Lucia Micarelli er med på å løfte Earle til gamle høyder på «The Low Highway». 

ALBUM: 
Steve Earle har ikke spilt inn plate under The Dukes-navnet siden 1987, og denne gang er det også med noen Duchesses. 

«Treme» 
Én av dem er kona Alison Moorer, en annen er Lucia Micarelli, fiolinisten Earle spiller mentoren til i tv-serien «Treme» fra New Orleans - som nå sendes i reprise på torsdager på NRK2. 

Deres felles bidrag, «Love's Gonna Blow My Way», med blendende fiolinspill, og «After Mardi Gras» er også blant høydepunktene på albumet. 

Førstnevnte stjeler for øvrig litt fra Irving Berlins «Blue Skies», men det er jo en fin sang!. 

Variert Albumet er like variert som mange av Earles siste album har vært, men likevel føles det mer helhetlig. 

Det er først og fremst en seier for låtskriveren Steve Earle. 

Country, folk, rock... 
Her er country med steelgitar, bluegrass, folk, rock og noen doser zydeco, jazz og blues - litt lett og litt tungt, besørget av «hertugene» Chris Masterson, Eleanor Whitmore, Kelley Looney, Will Rigby og «hertuginne» Moorer. 

Earle har også gjenopptatt samarbeidet med Ray Kennedy, som sammen med Earle utgjør produsentduoen Twangtrust. 

Kommentatoren Steve Earle har mer på hjertet, også, men ikke bare som den glødende samfunnsrefeseren og kommentatoren. 
Her handler det også om å reise («Down The Road 
Pt II») eller om å klare seg med lite: 
«There's a whole in my shoe, I don't mind / cause it keeps me connected to the ground» («Invisible», et annet høydepunkt). 

I grøfta 
Og for all del, han står fortsatt på de svakes side. 
Han har vært i grøfta sjøl. 

«21st Century Blues» 

Bøker Steve Earle har altså mye å skrive om. 
Og han gjør det på flere plattformer. 
Han ga i fjor ut romanen «I'll Never Get Out 
Of This World Alive» - som også er navnet på hans forrige album - og nylig landet han en bokavtale på en biografi og en roman. 

Det er utrolig hva du får tid til når du holder deg på matta! 

Plate er i salg fra tirsdag 16. april. 
