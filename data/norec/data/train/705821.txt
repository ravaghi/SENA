Hollie Cook:Reggae med sukker på 

Arvelig belastet sanger med tropisk pop. 

Hollie Cook: 
"Vessel of love" (Merge/Playground) 

Hollie Cook har litt å leve opp til. 
Hun er datter av Sex Pistols-trommis Paul, mens mor Jeni var korsanger for Culture Club. 
19 år gammel sluttet Hollie seg til gjenforente The Slits som korsanger, og i 2011 solodebuterte hun med reggae. 

Hun kaller musikken for tropisk pop, noe som er greit nok. 
Lovers rock er ellers betegnelsen på den myke nisjen innen reggae, men Hollie holder seg ikke helt til formelen. 

På sitt tredje album har hun fått drevne Martin "Youth" Glover som produsent, og hun åpner deilig gyngende med "Angel fire". 
Blåsere, dubfølelse og alt som bra er. 

"Stay alive" er hakket hardere, men har mye av det samme. 
"Freefalling" er av det søte slaget, mens det meste faller på plass i tittelkuttet "Vessel of love". 

Beste spor: 
"Angel fire", "Freefalling", "Vessel of love". 
