St.Thomas: 
«Let's Grow Together 
- The Comeback of St.Thomas 

(Racing Junior) 

På tide at St. Thomas fornyer seg en smule. 

Thomas Hansen, bedre kjent som St. Thomas, har drevet det overraskende langt som sanger, låtskriver og artist, men har du noen av de tidligere albumene hans i samlingen, trenger du strengt tatt ikke kjøpe «Let's Grow Together - The Comeback of St. Thomas». 

Vinglete, lavmælt, lo-fi country-rock med rustikk leirbål-appell, slik den fremstår på albumene til St. Thomas, er utvilsomt sjarmerende, men nå er det på høy tid med en smule fornyelse. 

Av albumets tretten låter er stort sett «Silence Break Your Heart», «The Red Book», «Waltzing Around Insane» og «An Artist With A Brilliant Disguise», verdt å trekke frem. 
Sammenlignet med det øvrige låtmaterialet er dette de eneste sporene som virkelig utmerker seg. 
Resten av St. Thomas-albumet kan neppe anbefales for andre enn harde fans. 

ESPEN A. HANSEN 
