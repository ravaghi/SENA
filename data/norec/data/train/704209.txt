71 steintøffe 2012-minutter
Dette er en overligger fra høsten, men den fortjener å nevnes. 
Amanda Palmer er halvparten av The Dresden Dolls og halvparten av Evylyn Evylyn. 
Her opptrer hun med backingbandet The Grand Theft Orchestra i ryggen. 
Det betyr alt fra glam, goth og new wave til gitarpop, klassisk piano og strykere, og på "Melody Dean" har hun med seg David J fra Bauhaus/Love and Rockets – en av rockens mer kule typer. 
Og når vi først snakker om kul; Amanda er kona til tegneserieguden Neil Gaiman. 
Denne platen finansierte hun ved hjelp av fansen, som betalte inn nesten sju millioner kroner på forhånd. 
Det er mye penger, men resultatet er blitt flott. 

Dette er enkelt og greit en av de tøffeste platene som kom i fjor. 

Beste spor: 
"Smile", "Do it with a rockstar", "Bottomfeeder", "Massachusetts Avenue", "Melody Dean". 
