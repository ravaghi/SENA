T iny Wings Format: iPhone Pris: 6,-
«Angry Birds» er de mest solgte fuglene i App Store, men ikke dermed sagt de beste. 
«Tiny Wings» byr nemlig også på fjærkledd underholdning, som er komplett umulig å legge fra seg. 

Her skal vi jage de store poengsummene ved å flakse så langt som mulig før sola går ned. 
Nøkkelen ligger i å stupe mot bakken og utnytte berg-og-dal-terrenget til å skyte fart opp og frem. 
Hele spillet drives fremover av en rekke utfordringer som må løses for å oppnå de riktig høye summene, og gjør et utrolig enkelt spillkonsept til en av de beste tidstyvene i App Store. 
