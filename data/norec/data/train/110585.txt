FJETRENDE - for de få
En temmelig enestående filmopplevelse; for dem som elsker uvanlige og uvanlig rike filmopplevelser. 

HANDLER OM: 
I et strengt religiøst, «gammeldags» og isolert samfunn av etterkommere av hollandske religiøse flyktninger fra reformasjonstidens Europa i dagens Mexico, begår familiefaren Johan samfunnets og familiens mest truende synd: 

Han er utro. 

Alt står på spill. 

DOM: 
En fjetrende filmopplevelse, nok, dessverre: 
For de få. 
For man må være villig til å la tiden gå; påvirkes av et langsomtvirkende, noe nær usannsynlig vakkert billedspråk; et unikt lydspekter; de sterkeste følelser i det mest disiplinerte uttrykk; lange passasjer der intet skjer og bare svake skiftninger registreres. 
Men som har allverdens hensikt: 
Å bevege en seer inn i et meget sammensatt, komplisert og mangetydig univers. 

Så, kjære cineast-venner: 
Unn dere denne! 

JON SELÅS 
