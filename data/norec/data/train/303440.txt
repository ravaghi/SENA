Etterlengtet metal-comeback
Immortal tilbake der de slapp. 

||| 
ALBUM: 
Seks år har passert siden Immortal tok pause på ubestemt tid, et opphold som bare bidro til å øke bandets status i metalkretser verden rundt. 

«All Shall Fall» er det etterlengtede comebacket, og det innledende tittelkuttet etterlater ingen tvil om at hordalendingene er tilbake. 

Alle ingrediensene er her; fra Abbaths umiskjennelige raspevokal og Bathory-møter-Kreator-aktige riff, til Horghs kontante trommestil. 

Immortal anno 2009 framstår som et band som ikke lenger anser det som nødvendig ? eller ønskelig ? å utvide sin musikalske palett. 
De er heller et band som i større grad enn før hviler på tidligere musikalske meritter. 

Det gjør ingenting med tanke på det låtmaterialet Immortal leverer på «All Shall Fall». 
«Hordes Of War» og «Unearthly Kingdom» er høydepunkt, vintage Immortal om krig og frost med arven fra Bathory i bunn. 
