Folkrockere tolker Undset
Men Lomsk kan vel enda bedre enn dette? 

ALBUM: 
Lomsk er blitt et institusjon i Musikk-Norge i en sjanger der pop og rock møter norske folketoner. 

Lars Bakke har seilt denne skuta trygt siden midt på 90-tallet. 
Albumet og folkrockoperaen basert på Peer Gynt, «Bukkerittet», var en maktdemonstrasjon, mens «Amerikabrev» ble en folkelig suksess der temaet var utvandring. 

Nå er bandet fra Lom klar med sitt femte album, «Lavrans dotter». 
Temaet denne gangen hentet fra Sigrid Undsets trilogi «Kristin Lavransdatter». 
Her er fortellerstemmen troverdig og det musikalske håndverket variert og følsomt. 

Alt er solid og godt, og dermed blir det ikke så utfordrende og spennende heller. 
Jeg savner en egg der innholdet balanserer bedre — og farligere. 
Det blir litt for trygt, dette. 
Lomsk kan bedre. 
