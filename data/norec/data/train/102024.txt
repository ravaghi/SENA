Plateanmeldelse:Fuck Buttons - «Slow Focus» 

Rasjonalisert glidelås-skrekk. 

ALBUM: ELEKTRONIKA Fuck Buttons «Slow Focus» (ATP/Tuba) 
Etter å ha blitt plukket ut som lydspor til den fantastiske OL-åpningen i London i fjor, kunne man kanskje tro at bristolduoen gikk på kunstnerisk akkord mot et slags amelodisk light-Leftfield. 

Heldigvis ikke. 

Deres tredje er mørkere i ampére, helhetlig hissigere og nesten teknologisk manisk i sin kompromissløshet. 
Fraværet av kompromiss skaper dog mangel på luft, der duoens problem dveler. 
Det mørke, sinte og durende krever pusterom, for å ikke bare bli en skummel grøt av strømstyrt kaos. 

Like fullt er vi nå nærmere at knappehatere verden over forenes i en aggressiv og voldsom revolusjonær innføring av glidelåsens diktatur. 

BESTE LÅT: 
«The Red Wing» 

TOR MARTIN BØE 
