Plateanmeldelse:Tomine Mikkeline 
- «Tomine Mikkeline» 

En ny Sissel? 
Kanskje. 

Tomine Mikkeline Eide er 15 år. 
Både dialekten og fremtoningen skaper assosiasjoner til den unge Sissel Kyrkjebø. 
Men Eide har en helt annen integritet og personlig uttrykksevne. 

Hun har en ganske unik stemme. 
Klassisk skolert, men fremdeles lys og pikeaktig. 
Hun fraserer og formulerer som en moden sanger, men har en naturlig tilnærming til alt. 
Dermed synger hun «Solveigs sang» så man tror på det. 
For ikke å snakke om «Sommernatt ved fjorden». 

På debutplaten har hun valgt sanger som betyr noe spesielt for henne - fra «Kveldssang for Blakken» til «Pieta signore» og «Utsikt fra Fløien». 
Som helhet er det imponerende. 
Med hjelp til å utvikle sin egen vei fremover kan hun nå veldig langt. 

BESTE LÅT: 
«Sommernatt ved fjorden» 
