Men cowboyene var ikke døde
Hvorfor går våpen og humor så godt sammen? 
I virkeligheten er det nok ikke det minste morsomt å bli forfulgt av slemme fiender, uansett hvor stor bazooka du har. 
Men gi oss et spill som ikke tar seg selv så høytidelig, som likevel tar spilling og eksplosjoner på alvor, og hokus pokus så har du trolldom. 

Borderlands 2 kommer fra vel ansette Gearbox, og dermed er det klart for høykvalitets skytemoro for alle barn over 18 år. 
Spillet har en bakgrunnshistorie, men du trenger ikke å vite mer enn at du er én av mange romcowboyleiesoldater som er på jakt etter en gruve med et verdifullt stoff og en stor skurk som nok skal få som fortjent til sist. 

Du kan foreløpig velge mellom fire ulike slåsskjemper, men en femte skal være nedlastbar nå. 
De er selvsagt forskjellige etter hva slags spillestil du foretrekker, fra snike-snike til BLAM-BLAM-BLAM! 
Alt dette er storslått. 
Rolleelementene gir variasjon, og det gjør de ulike tvistene du kan gi våpnene dine også. 
Tegneseriegrafikken er ikke min stil, men jeg kan ignorere den etter en stund. 

Det beste er likevel all humoren de har funnet plass til, fra hjelperoboten som skal guide deg, til knisende, forvirrende innsidevitser og sånn humor som du egentlig burde skamme deg over å flire av, men det er greit så lenge du spiller alene. 

Du kan forresten spille samarbeidsmodus også, om du har forrektige eller anonyme nettvenner du vil dele noen rørende øyeblikk med. 
