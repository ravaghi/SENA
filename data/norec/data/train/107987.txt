Ashlee Simpson:«Autobiography» 

Geffen 

Ny Avril Lavigne-kloning 

Lillesøsteren til Jessica Simpson har farget sitt blonde hår svart og lagt seg på en mer rocka linje enn storesøsteren. 
19 år gamle Ashlee Simpson er nok mest kjent fra reality-programmet «The Ashlee Simpson Show» på MTV, men noen vil også huske henne for låten «Just Let Me Cry» fra «Freaky Friday»-soundtracket. 
På «Autobiography» serverer Ashlee Simpson en velkjent formel med lett fordøyelige popvers og gitartunge refrenger. 
Dette er glossy tenåringspunkpop à la Avril Lavigne og Pink, sikkert midt i blinken for tøffe pubertetsjenter som vil ha et alternativ til dance og r'n'b. 
Men akk så ensformig og uinteressant for oss andre. 

MARIT AABY VEBENSTAD 
