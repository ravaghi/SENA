Tilbake til 80-tallet
Okkervil River leker ikke 80-tallsnostalgi på sitt syvende album. 
"The Silver Gymnasium" er en multimedia-pakke – interaktive kart og 8-bits dataspill inkludert – som på skamløst nostalgisk vis skildrer låtskriver Will Sheffs oppvekst i en småby i New Hampshire. 

Sheff viser seg nok en gang som en dyktig historieforteller og bandet slår seg løs med tidsriktig "cheesy" produksjonseffekter. 
Resultatet er deres kanskje mest fengende og utadvente låtsamling til nå. 

Undertegnedes forhold til Okkervil River forblir likevel uavklart. 
Jeg liker dem, og pleier alltid å lytte når de kommer med noe nytt. 
Men det er sjelden jeg spiller albumene deres mye over tid. 
Det er noe utstudert og oppstyltet over musikken deres som gjør den lettere å bli imponert enn virkelig grepet av. 

Samtidig kan jeg ikke nekte for at jeg lar meg rive med av positive energiutladninger som den drivende, Springsteen-aktige "Down, Down the Deep River". 
