Kvartett med mektig lyd
Japanske instrumentalband er en smal nisje, men det skal innrømmes at Mono har gitt ut en imponerende rekke album siden starten i 1999. 
Mens forrige utgivelse var konseptalbumet "Hymn to the immortal wind", er tittelen på det sjette "For my parents". 
Henry Hirsch har overtatt som produsent etter Steve Albini, og innspillingen er gjort i en ombygd New York-katedral med utsikt til Hudson-elva. 
Fem kutt – 8-14 minutter lange – som alle begynner i det stille og vokser til noe stort og mektig underveis. 

Elve-parallellen er ikke vanskelig å trekke, samtidig som katedral-følelsen er der. 
Eller er det levde liv vi snakker om, med sin spede start, økende omfang og til slutt en finale som fader ut? 
Tokyo-kvartetten har samtidig lagd noe som er større enn livet selv, og det er alltid en god ting. 

Beste spor: 
"Legend". 
