Plateanmeldelse:Moddi - «For An Unborn» 

Drømmepop i Moddimodus. 

ALBUM: 
VISER/POP Moddi «Set The House On Fire» (Propeller/Universal) 

Pål Moddi Knutsen har slitt med både selvtillit og skrivesperre etter to Spellemann-nominasjoner for debuten «Floriography» i 2010 og påfølgende a-ha-million til videreutvikling, men er her tilbake i nøyaktig samme modus som på debuten. 

Det betyr estetiske, islandsvakre lydflater og drømmende vokal, omtrent som man kan forestille seg nordlyset høres ut om man lukker øynene. 
På det beste skaper Moddi gispende skjønnhet med enkle virkemidler som fioliner og trekkspill, men platen burde vært strammet inn. 

Lydbildene ville vært tjent med å kortes ned for å skape større dynamikk slik at Moddis særegne, men lite fleksible stemme også hadde kommet bedre til sin rett. 
Moddi beviser likevel at skrivesperren definitivt er en saga blott. 

BESTE LÅT: 
«For An Unborn» 
