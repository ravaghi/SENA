En vidstrakt og vakker debut
"When will I see you again" må være det mest Fleet Foxes-aktige som Fleet Foxes selv ikke står bak. 
Før vi kommer så langt som dette avslutningskuttet, har debuterende Lord Huron gitt oss 12 andre låter i samme nabolag, der også Avett Brothers og My Morning Jacket holder til. 
Singlekuttet "Time to run" er derimot noe Paul Simon kunne inkludert på "Graceland". 
Alt i alt er det litt for lett å sammenligne Ben Schneider fra Michigan og gjengen hans med andre, selv om du kan se spor av bandets sjel i et filmatisk, vidstrakt landskap som Sergio Leone hadde følt seg hjemme i. 

Schneider dyrker den amerikanske ødemarkens myter, og han lykkes med å lage vakker musikk. 

Beste spor: 
"Ends of the earth", "The ghost on the shore", "When will I see you again". 
