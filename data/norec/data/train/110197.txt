Dirty Three:Stormfulle kast 

Det er syv år siden den uortodokse Melbourne-trioen (trommer, gitar og fiolin) ga ut et album sist. 

Dirty Three «Toward The Low Sun» (Bella Union/Universal) 
I mellomtiden er Warren Ellis blitt Nick Caves høyre hånd. 
De samarbeider i både Bad Seeds og Grinderman, samt, som duo, om filmmusikk. 

«Toward The Low Sun» - en halvimprovisert folk-, jazz- og «postrock»-hybrid på åpent hav - beviser at de fremdeles har livets rett og vel så det. 

Stykkene preges av mindre fiolinspill enn vanlig, og smaker salt av sjø. 
Titlene assosierer til snø, regn, månen, himmelen, vann. 

Og i likhet med havet er «Toward The Low Sun» både vakker og fryktinngytende på én og samme tid. 

BESTE LÅT: 
«Moon On The Land» MORTEN STÅLE NILSEN 
