Britisk opptur
Akkurat da man trodde Guy Ritchie hadde klart å radbrekke, og ødelegge den britiske gangsterfilmen får man en overraskelse servert rett i trynet, rett på video. 
«In Bruges», langfilmdebuten til Martin McDonagh, innehar nemlig alle kvaliteter kinoaktuelle «RocknRolla» ikke besitter: Morsom / tøff dustedialog som sitter, troverdige karakterer, og en potent intrige sydd sammen på en engasjerende fremfor irriterende måte. 
Middelalderbyen Brugge fungerer også utmerket som kulisse og lekegrind for gangsterparet Farrell / Gleeson, som dras mellom hver sin hovedinteresse: damer og kultur. 
Godkjent ekstramateriale også fra en av årets dvd-overraskelser. 

ØYSTEIN DAVID JOHANSEN 
