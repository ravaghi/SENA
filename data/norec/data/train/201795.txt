Lenovo IdeaPad S10e
Skjerm: 10,1" (1024 x 576) blank | 
Harddisk: 160 GB | 
Vekt: 1,15 kg | 
Batteri: 3c | 
Tilkoblinger: 1 x kortleser, 1 x ExpressCard/34, 2 x USB | 
Har blåtann | 
Ca pris: 3500 kr 

Lenovo er så avgjort mest kjent for sine ThinkPad-maskiner, så det er kanskje ikke så rart at de spiller på Pad-ordet på sin linje med minibærbare. 
Faktisk er det to modeller i handelen: 
10-tommeren S10e og 9-tommeren S9e, hvorav vi altså har sett nærmere på førstnevnte. 

IdeaPad S10e er en relativt slank og i dette selskapet kanskje den mest stilrene og elegante minibærbare, utstyrt med blåtann og ExpressCard/34-port. 
Skjermen har en litt utypisk oppløsning på 1024 x 576 piksler (de andre i denne testen går på 1024 x 600). 

Ved siden av et tiltalende ytre har den en god pekeplate og greit tastatur. 

Det eneste som plager oss litt ved Lenovoen er vifta, som er litt "nervøs" - den spinner for eksempel opp noen sekunder innimellom, eller når du gjør noe såpass enkelt som å starte nettleseren eller lignende. 

Batterilevetiden er litt bedre enn de aller dårligste i denne sammenligningen, men noe spesielt å skryte av er det heller ikke. 
