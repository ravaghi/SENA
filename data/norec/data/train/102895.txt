FILM:Hygge med Brumm 

Det er trygt, gjenkjennelig og fargerikt når Brumm & Co igjen er på lerretet i velkjent Disney-animasjon. 
I en leken og vimsete film er det duket for spenning på det enkle plan. 
Karakterene er som de alltid har vært, Brumm er sulten, Nasse Nøff er redd, Tussi er trist og Tigergutt spretter i hytt og pine. 
Men samlet kan de hamle opp mot potensielle farer i Hundremeterskogen. 
Her snakker vi om varm, lun humor (og en smule spenning) for de yngste blant oss. 
Koselige greier, men med litt mye masete musikk. 
