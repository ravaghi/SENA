Plateanmeldelse:Mazzy Star - «Seasons Of Your Day» 

17 år og like sky. 

ALBUM: 
INDIEPOP «Seasons Of Your Day» (Rhymes Of An Hour/Indie) Hope Sandoval stirrer fremdeles mest innover. 
Stemmen svever i et mørkt univers der innerøyking alltid har vært sosialt akseptert og applauderes. 

David Roback spiller som om han har vært nedfrosset i 17 år (ikke langt fra sannheten - han har bodd flere av dem i Oslo). 

Duoens første plate siden 1996, deres fjerde, har selvsagt ingen ny «Fade Into You», og det var betraktelig mer futt i dem på nittitallet. 
Det har vi alle uansett fortrengt. 

Platens glidende overganger mellom indieintroversjon og deltablues fungerer forunderlig flott. 
Helheten høres nøyaktig ut som minnet om Mazzy Star. 
Dét er alene mer enn nok for høykvalitets nachspielpop. 

BESTE LÅT: 
«Flying Low» 

TOR MARTIN BØE 
