Kevin Lyttle:«Kevin Lyttle» 

(Atlantic/Warner) 

Søtladent karibisk dansebrygg. 

Kevin Lyttle fra St. Vincent fikk i vinter en kjempehit med «Turn Me On», en tre år gammel låt som opprinnelig ble skrevet i forbindelse med hans hjemøys karneval. 
Lyttle opererer i en genre som heter soca (en sammentrekning av soul og calypso) - en slags karibisk r&b-variant med klart slektskap til dancehall. 
Kevin Lyttle har finpolert lydbildet, slik at det til tider låter mer som Craig David enn råutgaven fra St. Vincent. 
Bare unntaksvis får han frem den samme rytmiske råskapen som i «Turn Me On», og med Lyttles fløtemyke halvfalsett hvinende mot trommehinnene i samfulle femti minutter blir totalresultatet mer søtladent enn godt er. 
