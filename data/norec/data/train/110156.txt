Film:Utsøkt malise 

Dette er en glimrende, stille, desperat, og langsom liten perle, skreddersydd for den «annerledes» filmopplevelse, langt bortenfor kommersialismens slagne veier. 

Et godt voksent par lever sammen i en dyr leilighet. 
Det er han som er rik, konen kommer fra langt enklere kår. 
Det er konflikt mellom dem, særlig knyttet til separate barn. 
Men også kjærlighet og omsorg. 
Filmen er historien om når kvinnen føler seg tvunget til å ta et umulig valg. 

Det er et samlivsdrama. 
Men også et samfunnsspeil og en intelligent utforsking av menneskenaturen, blottet for lettvinte løsninger. 
Legg så til plettfri gjennomføring i forhold til filmens forehavnede, både foran og bak kamera, og man har en opplevelse alle tenkende og tålmodige filmelskere bør unne seg. 
