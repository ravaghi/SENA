«THE SHAGGY DOG»
Regi: Brian Robbins. 
Am. familiekomedie. 

Komedie som med harelabb bjeffer og gauker seg gjennom en historie med genmanipulerte dyr og mennesker. 

STJERNER: 
Tim Allen, Robert Downey Jr., Kristin Davis. 

HANDLING: 
En stjerneadvokat skal forsvare et gigantfirma som bedriver dyreforsøk i medisinens tjeneste. 
Ting går galt, og fri flyt av gener gjør at både slanger og menn får hundepels. 

DOMMEN: 
I bunn og grunn er dette en bunnmoralsk historie om en far som neglisjerer sin familie, noe han oppdager først etter å ha blitt omgjort til hund. 
Men den hurramegrundt muntre behandlingen av temaet genmanipulering er til gjengjeld fullstendig blottet for pedagogisk korrekthet. 
Tim Allen veksler stadig mellom å være hund og mann - og ja, det er faktisk ganske morsomt innimellom. 
Full av banale replikker og gags er denne fortellingen, som er skrudd sammen slik at den definitivt treffer barna bedre enn deres foreldre. 
