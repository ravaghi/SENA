Ry Cooder:«My Name Is Buddy» 

(Nonesuch/Warner) 

Genre: 
Folk/blues 

Akademisk musikkarkeologiRy Cooder har levd et langt musikerliv på «prestisjeselskap», og får fremdeles lov til å gi ut påkostede og presumptivt lite salgbare greier som dette: 

En CD pakket som en innbundet bok, med et tykt hefte, inneholdende 17 sanger om depresjonstidens USA {lcub}dash{rcub} sett fra perspektivet til katten Buddy og musen Lefty. 

Ikke godt å vite hva som fikk Cooder til å kle det venstrepolitiske innholdet her i så mye humor, men tiltalende bisart er det. 
Sikkert er det at gamle venner som trekkspilleren Flaco Jimenez og trommeslageren Jim Keltner bidrar til at «My Name Is Buddy» føles som en aldri så liten svipptur tilbake til Cooders helt tidlige solokarriere, noe som garantert vil bringe en tåre til øynene på hardbarkede tilhengere: 
Folkeviser, «protestsanger», meksikanske corridos og blues. 
Alle slags ting med lange røtter. 

«My Name Is Buddy» oser av intelligens og kvalitet. 
Likevel er det noe akademisk ved tilnærmingen som - i tospann med Cooders begrensede stemme - gjør at dette taler mer til hodet enn hjertet. 

LAST NED: 
«Red Cat Till I Die», «Farm Girl», «There's A Bright Side Somewhere» 
