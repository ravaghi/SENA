Sjansespill
Chance The Rapper på Kasino, Hove Publikum: ca. 600 Aktuell mikstape: 
«Acid Rap» 

Chicago-gutten Chancelor Bennett har mye å leve opp til to timer etter at Schoolboy Q satte fyr på publikum. 
Og han gjør hard innsats med et manisk vesen og skitten sommersoul. 

Den minste av Hoves tre skikkelige scener er forbeholdt hip hop i dag, mest av den lokale sorten, men Kasino er også åstedet til to av nåtidens mest interessante amerikanske rappere. 
Chance høstet lovord i fjor for den underlig sjelfulle gospelgalskapen som var «Acid Rap». 

Men band og en fyr trompet, oversettes lyden av mikstapen til sommerlig, sympatisk og himla positivitetspakka doprap, eller «Chicago blues» som han kaller det selv. 
Han drar MC Hammer-dasen under «Pusherman» og innleder «Brain Cells» som om han var selveste James Brown. 
Og selv om det bare er en femtedel av publikummet Schoolboy Q styrte, gjør Chance det beste ut av det han får. 

Vibben er varm gjennom hele settet, som og topper seg egentlig midtveis med «Cocoa Butter Kisses», selv om «Good Ass Intro» også gir en ubendig trang til å hoppe. 

«This is the best concert I’ve been to» sier han tre-fire ganger i løpet av konserten. 
Om han sikter til sin egen eller publikums opptreden er uvisst. 
Det kunne ha vært begge - men varmen hans faller kort i lys av Schoolboy Qs konsert to timer før, som allerede hadde brent ned sted. 
