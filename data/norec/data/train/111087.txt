Honningbarna, «Den eldre garde» (Universal)
Sørlandet har blitt farlig. 

Det må være digg å være Honningbarna om dagen. 
Så unge. 
Så i vinden. 
Ros fra alle. 
Den første fortjente Urørtfinale-seieren på årevis. 
400 000 i støtte fra hjemkommunen. 
Album om en måned. by:Larm nå. 

Bandets basiske punkrock er ingen sensasjon i seg selv, men den sparker virkelig hardt. 
Og der er hele poenget ved Honningbarna just nu - de er et tonn av ung attityde, ektefødte yngel av Turboneger og Kvelertak. 
«Den eldre garde» er hormoner i harnisk. 
