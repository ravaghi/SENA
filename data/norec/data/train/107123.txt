Monika Nordli:«Minor Mode» 

(Grammofon) 

Spennende debutant fra Nissedal i Telemark. 

Monika Nordli er både artist og låtskriver. 
Hun har skrevet alle tekstene på plata og sangene stort sett sammen med musikeren Kai Løland. 

Hun har en vakker, varm stemme som kler hennes småmelankolske sanger, sanger som mer enn en gang går i moll. 
Flere steder er sangene inspirert av countrymusikk og er i skillet mellom pop og country, og de sakte, rolige balladene er i flertall. 

Debutanten gjør et solid inntrykk på denne plata, og det skal bli spennende å følge henne fremover. 
Monika Nordli gjør på debutplata blant annet en stemningsfull og vakker duett med Paal Flaata fra Midnight Choir og «Master Of Melancholy» er platens mest vellykkede sang. 
Lytt også til tittellåta, «Shannon Town» og «Random Play», sanger som viser hvilke kvaliteter den unge telemarkingen besitter. 
