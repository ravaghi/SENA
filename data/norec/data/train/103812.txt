Ashanti:«Christmas» 

(The Inc Rec.) 

Ashanti Douglas har laget sin juleplate sammen med sin faste produsent Ivy Gotti. 

Ashanti har selv skrevet fire av melodiene på sin første juleplate. 
R&b-artisten leverer en jevnt bra plate, nedstrippet og enkel i produksjonen, der hun til fulle får vist sin gode stemme. 
Her er lite tunge r&b-rytmer, mer lekent, lett komp til kjente og ukjente julesanger. 
Hun gjør blant annet lekre versjoner av «Silent Night» og «Joy To The World», som i tillegg til Ashantis egne melodier til den litt selvbiografiske «Christmastime Again» og «Time of Year» er platens bests spor. 

«Christmas» er et julealbum som neppe får de store salgstallene, og som ikke må være i enhver platesamling. 
