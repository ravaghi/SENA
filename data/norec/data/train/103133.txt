Queensryche: «Dedicated To Chaos»
(Warner Music) 

Slitne kaospiloter. 

Det er uvisst om tittelen her henspiller på den alvorlige incidenten i november i fjor da Queensryche havnet midt i et bombeangrep under et besøk i en amerikansk militærforlegning i Irak, men sannheten er at kaoset faktisk er litt fraværende tretti år inn i bandets suksessrike historie. 

Som vanlig serverer Geoff Tate og hans kolleger et konseptalbum, denne gangen løselig knyttet til vår hektiske, digitale livsstil og hverdag. 
De progressive elementene som alltid har vært det interessante ved Queensryche er tonet en del ned. 
Tilbake står et helt streit rock-band uten låter som skiller seg nødvendig fra hverandre i all vellyden. 
Og synger virkelig Tate opp mot sitt beste her? 
Svaret er dessverre nei. 

BESTE LÅT: 
«Get Started» 
