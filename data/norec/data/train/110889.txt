Insense, «Burn In Beautiful Fire»
(Indie) 

Undergrunnshelter stanger hodet mot overflaten. 

Oslokvartetten 
Insense er tatt under vingene til svenske In Flames (hvilket høres!) og satser tungt på sin fjerde utgivelse som er mer vidtspennende enn noen gang. 

Dette er brutal-metal med mål og melodisk mening, ispedd elementer som grenser til prog. 
Uttrykket er hovedsakelig aggressivt, men - som tittelen antyder - har det også myke sider som forsterker dobbeltheten i lydbildet. 
Antall melodibrekk og detaljer er overveldende og noen ganger finner ikke Insense tilbake til tråden de startet, men de har likevel et så direkte, hardtslående anslag at her bør norske festivalbookere holde øyne og ører åpne nå rett før sommersesongen. 

BESTE LÅT: 
«Perversion» STEIN ØSTBØ 
