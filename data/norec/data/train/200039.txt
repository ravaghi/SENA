Philips hdd060
1.5 GB-jukeboxene kommer for fullt, og nå er den meget attraktive Philips-løsningen i butikkene. 
Den er unektelig svært fin, men hvordan er kvaliteten? 

Etter at Cornice lanserte sine små 
1.5 GB-diskene har stadig flere produsenter sluppet minijukeboxer som har plass til rundt 375 låter i MP3-format samtidig som størrelsen er svært liten. 

Vi har nylig testet en slik løsning fra iRiver, som imponerte oss med både flott lyd, støtte for mange formater, FM-radio og driverløs installasjon. 
Klarer hdd060 fra Philips å konkurrere? 

Førsteinntrykket er svært positivt: jukeboxen er virkelig liten, og veier ikke mer enn 93 gram. 
I tillegg er utseendet svært stilig, faktisk minner kremfargene en god del om Apples iPod. 

Frontsiden av spilleren består av en ganske liten skjerm og fire navigasjonsknapper. 
På høyresiden justerer vi volumnivået og går inn på menyen, mens på venstresiden plugger du inn USB-kabelen, strømmen og hodetelefonene. 

For å kunne bruke spilleren, må du installere programvaren som følger med. 
Her er det altså ingen driverløs installasjon, selv om programmet fungerer relativt greit. 
Det er i alle fall mulig å bruke spilleren som ekstern lagring til andre typer filer enn musikk. 

God brukervennlighet 

Til tross for del lille skjermen er betjeningen av spilleren meget enkel. 
Når du skrur på spilleren får du opp en meny som lar deg gå gjennom spillelister og sortere låtene etter artister, album og sjangere. 
For å stille inn på mer avanserte funksjoner, trykker du på menyknappen, og der kan du justere lydkvalitet og andre detaljer. 

En ting vi bemerket oss når det gjelder brukervennlighet er at knappene har ofte ganske dårlig respons, og reagerer tregt. 

Spilleren har dessverre ingen andre muligheter å by på enn musikkavspilling 
 her er det ingen radio eller lydopptak. 
Det er støtte for MP3- og WMA-formatene, og det er det. 

Vonde ørepropper 

Lydkvaliteten er godkjent, men Philips har det samme problemet som så mange andre produsenter 
 de medfølgende øreproppene er langt fra gode nok, og dessuten er de ikke spesielt komfortable. 
Med et ordentlig headsett blir lyden straks bedre. 
Det er for øvrig et utvalg av vanlige EQ-innstillinger som Pop, Rock og Jazz, og du kan også aktivere ekstra bass. 

Alt i alt er inntrykket vårt at hdd060 er en meget stilig og praktisk MP3-spiller, men som dessverre mangler det lille ekstra. 
Det er rett og slett for lite funksjonalitet utover musikkavspilling, noe som for eksempel iRiver scorer høyere på. 
Riktignok koster hdd060 koster 2.495 kroner, altså en del mindre enn iRiver-løsningen. 
Så hvis du verdsetter stil og utforming og samtidig ønsker deg en virkelig liten og bærbar spiller, er hdd060 et godt kjøp. 

Eventuelt kan du vente på den kommende hdd070, som kommer til å ha en 2 GB harddisk og innebygd radio. 

Mer nyttig fra DinSide Data: 
