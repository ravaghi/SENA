Forbrødring
Tiltalende visepoprock — mest for voksne 

Tredje album på tre år for de to kompanjongene, alle smidd over samme lest. 
Noe norsk, noe svensk – hele tiden – melodiøst, lett å like. 
Vidar fra Vamp og Haugesund og noe mer ukjente Peter fra Stockholm. 

Stemmemessig ligger de i samme gate, Vidar Johnsen litt mer volumiøs og høyere giret. 
Musikken er langt fra trendy, de to kjører en tidløs skandinavisk forbrødringslinje rettet mot det store voksne markedet som liker en god melodi og et fengende refreng. 

Her er musikalsk krydder fra Irland, fyrrige toner og ballader – uten at innholdet er så fryktelig spennende. 

Men de to har funnet sin egen nisje i markedet, og er såpass stødige vokalister, tekstforfattere og komponister at helheten blir trivelig med sine gitarer, feler, kor og rytmeinstrumenter. 
«Evelina» er et naturlig sjarmørførstevalg på et riktig hyggelig album 

JAN ARILD LARSEN 

Enig med vår anmelder? 
Si din mening 
