35 min til første fisescene
Dette er en typisk veddemålfilm. 
Hvor lenge vil det gå før fise— og diaréscenen i dametoalettet kommer? 
Jeg skal ødelegge moroa. 
35 minutter. 

Filmer der menn kler seg ut som damer bør egentlig lages med en fingerspissfølelse som kvalifiserer til å utføre hjerneoperasjoner på våkne st.veitsdansere, for den utkledde mann kommer fra filmkomedienes bøttebånn. 
Søpla under søpla. 
Skrotten under snøen. 
Når filmskaperne er Scary Movie-familien Wayans, vet man at ikke en gang cateringfolka var intelligente, og det er all grunn til å vente det verste. 

FBI-folk som kler seg ut som damer er verst. 
I denne filmen bebisitter Shawn og Marlon Wayans to hvite overklassedøtre som skal minne om Paris Hilton, men likner på Miss Piggy. 
Fordi jentene ikke kan vise seg på årets party med lite kutt på nesa, bruker FBI en halv divisjon sminkere til å omgjøre sine svarte agenter til hvite jenter på to meter. 
I stedet for å sminke såret. 
Fra da av går brødrene Wayans rundt og ser ut som avfall fra Madame Tousseauds Sesam Stasjon-kolleksjon. 
Panseret til gamle Ford Anglia-er liknet mer på hud enn denne fattigmanns-latexen, og filmen blir ikke bare kjedelig, men den bygger sine vulgære vittigheter på den forutsetningen at publikum består av blinde fyllikker. 

I «Scary movie»-filmene forsøkte Wayans-brødrene seg ikke på fentimentale fiolin-følelser såvidt jeg kan huske. 
Det gjør de her. 
