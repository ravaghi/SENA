Nike Air Pegasus
Solid, fleksibel og familievennlig, men noe uspennende. 
Denne skoen er en Volkswagen Passat stasjonsvogn. 

LES OGSÅ: 

Nike er blant de mest innovative sportsutstyrselskapene i verden, med et bredt spekter av produkter og høyprofilert markedsføring. 

Da kan man spørre seg hvorfor Nike har valgt å relansere sliteren Pegasus. 

Pegasus var nemlig å se på mange norske veier allerede på 80-tallet. 
Svaret er antagelig at skoen appellerer til massene, og derfor betyr kroner i kassa. 

Skoens hoveddeler: 

Mellomsåle av Phylon og EVA. 

Støtdemping av Air både i hæl og forfot. 
En 'Crash pad' motvirker noe pronasjon. 

Overdel av mesh/kunststoff. 

Støtdemping bak/foran: 
Tykt, men ikke tungt. 
Mykt, men solid. 
Slik er det å løpe med Nike Air Pegasus. 

Skoen gir den velkjente følelsen av å løpe på luft. 
For mykere enn dette blir det ikke. 
Komfortentusiastene vil glede seg. 
Skoene gir ultrakomfort, men er samtidig myke nok til å passe godt til de mellomtunge kroppene, altså majoriteten av oss. 

Dette er gjennomsnittsskoene for lange, rolige turer på asfalt. 
Folkelige er de, og de passer godt til trimmere. 

Effektivitet/fartsfølelse: 
Luft under beina til tross - fartssko vil dette aldri bli. 
Til det er luftmengden for stor, spesielt under forfoten. 

Tesløper A savnet bakkekontakt. 
- Marshmallows under føttene, sa han. 
Fartsfølelsen er ikke den store med Pegasus. 
Skoene mangler fullstendig lettvektskoenes automatiske skyv forover. 

Tungvektere og mange mosjonsløpere vil tråkke skoene mer ned, og derfor få et akseptabelt fraspark. 
- Dempingen passer meg, sa testløper B. 

Stabilitet/passform: 
De lett stabiliserende elementene merkes, men ikke veldig mye. 
Folk som overpronerer mer enn bare litt, bør derfor velge andre sko. 

Sidestabiliteten er nemlig så som så, og skoene er generelt myke og fleksible. 
Lesten er medgjørlig, og foten ruller relativt fritt og naturlig. 
Skoene er ikke kresne når det gjelder fotbue. 
Både testløperne med høy og lav fotbue løp uanstrengt med skoene. 

Pegasus er folkelig brede både foran og bak. 
Dette er ikke sko for de smalbeinte. 

Sålegrep asfalt/grus: 
Godt grep på asfalt, og skoene satt heller ikke så verst på grusvei. 

Vekt: 
For sko med såpass solid demping er 350 gram ikke mye. 
Skoene føles ikke tyngre enn dette, men heller ikke lettere. 
Følt vekt er her den samme som målt vekt. 

Utseende: 
Standard. 
A4. 
Pegasus mangler månedesignen til andre sko fra Nike, noe som befester inntrykket av at mosjonistene er målgruppen her. 

Konklusjon/løpsfølelse: 
Solid, pålitelig og svært, svært joggennlige er disse skoene. 
Nike leverer fortsatt varene med Pegasus, men det hele blir en tanke traust. 
- Det føles godt, men jeg kjeder meg littegrann, sa testløper C. 
