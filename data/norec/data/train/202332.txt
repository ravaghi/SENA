Konklusjon & karakter
Xentiaen er nok et godt alternativ i LCD-klassen. 

Det vi liker best er at Xentiaen er enkel i bruk, og at den ser ut til å oppfylle de nye "HD-ready" kravene. 
Med en veiledende pris på 22.998 kroner synes vi også at Grundig har satt en fornuftig startpris. 

På minussiden savner vi spesielt split-screen muligheten og en raskere tekst-TV. 

Konkurrenter 

Konkurransen i denne klassen er imidlertid knallhard, og etter vår oppfatning når heller ikke Xentiaen opp til modellen med ambilight. 
Philips er dermed fortsatt best i klassen, men er da også drøye 10.000 kroner dyrere i innkjøp. 

Billedmessig mener vi at Xentiaen er i samme klasse som ViewSonic og Sharps nye modeller. 
Står valget mellom disse tre bør du la pris og utseende være avgjørende. 

Også LGs 30 kan tas i betraktning, mens Fujitsus Myrica-modell ikke når helt opp til de andre her. 

Oppgitte minispesifikasjoner: 

Grundig XENTIA 32", oppløsning på 1366 x 768 

Lysstyrke = 550cd/m2, kontrast = 800:1. 
16 ms responstid 

Innganger: 
2 * scart, 1 * komponent, 1 * S-Video, 1 * DVI, 1 * VGA, 1 * PC-audio, og 2 * audio, 1 * hodetelefon 

Mål: B x H x D= 93 x 66 x 10 cm. Vekt ca 18 kg. 
