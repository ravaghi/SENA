P.O.D.:«Payable on Death» 

(Atlantic/Warner) 

Kristenrockerne glir inn i nu-metal-massen. 

Hvem skulle vel ha trodd at P.O.D.-grunnlegger og -gitarist, Marcos, ville velge å forlate bandet etter suksessen med det forrige albumet «Satellite», som huset hits som «Alive» og «Youth of the Nation»? 
Men det gjorde han altså, og tok dessverre med seg mye av det sjelfulle soundet som gjorde at P.O.D. ble lagt merke til. 
Nå skal det være sagt at San Diego-bandet likevel ikke er helt som sine genrekamerater i nu-metal-klassen, i og med at deres kristne overbevisning frembringer forholdsvis atypiske temaer å synge om. 
Men med den nye gitaristen Truby låter P.O.D. mer «metalliske» enn tidligere, selv om det fortsatt er spor av reg 

gae og latino i musikken. 
Om det er det, eller om det rett og slett er mangelen på sterke låter som gjør denne platen middels, er muligens to sider av samme sak, for dette skiller seg ikke nevneverdig ut i jungelen av annen velprodusert amerikansk nu-metal. 
