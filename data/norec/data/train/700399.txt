På drynet med Dolph og Damme
Jeg er enig med han som sa: 
Men Dolph Lundgren er jo med, og Jean-Claude Van Damme. 
Hvordan kan det være dårlig? 
Men det er. 

Det er dårlig på et illojalt, legende-utslettende brun dunk-nivå som jeg ikke trodde fantes lenger. 
Det er ikke bare at de har sminka den beinsterke belgieren så han likner Theda Bara (født 1917) med Burt Reynolds-lugg (Bara er en stumfilmstjernerinne med oversminka øyeparti). 
Handlingen ser ut som om tusen kjeledress-hunker er mosa i smoothie-blenderen, og det liker jeg ikke. 
Handlingen står også stille på den samme irrasjonelle måten som når du sitter på toget og er sikker på at det er trærne som plutselig kan fly. 

Van Damme spiller utbrukt story-toy som skal resirkuleres, så han blir «down boy»-bikkje for ei slåpen vitenskapsdame og ulykkeligere enn belgiere pleier. 
Dolph er hundre kilo uttrykksløs russer-robot for underlige opprørere (store menn med tunge bryster) som har tatt søskenpar som gisler og vil sprenge nasjonalmonumentet Tsjernobyl for at opprørerne sjøl siden skal dø av kreft og bekymring. 
Han ser ut som en anstrengt olje— og steinras-minister på befaring, og til og med ubevegeligheten virker litt sementisk. 
I det påfølgende oppgjøret mistet jeg kontrollen med hvem som var hvem, hvor de var, hva de gjorde og hvorfor. 
Så scoret Huseklepp på Twitter. 

Regissøren John Hyams er sønn at Peter Hyams. 
Oi. 
Råttent eple ved treets fot. 

Ps: 
Det følger med to plater - en med vanlig dvd-versjon og en Bluray. 
Jeg valgte den med Bluray-merket, mn den så ut som vanlig dvd-kvalitet. 
Det var skikkelig rart, men det kan skyldes den fæle fotograferinga. 

Følg meg på Twitter: 
@arilabra. 
