Terje Tysland:«Det go'e liv» 

(My way music) 

Trønderrockeren Terje Tysland hyller det gode liv på sin 20. album-utgivelse. 

Terje Tysland har i over 25 år vært en del av norsk musikk, med sin egen, spesielle stil og sin form for trønderrock. 

Hans nyeste plate er Tyslands beste på lenge. 
På «Det go'e liv» har Tysland selv skrevet all tekst og musikk, mens D.D.E.s Arnt Egil Rånes har produsert. 

Albumet har tekst og musikk i kjent Tysland-stil, der han går rett på sak med gode, varierte melodier og tekster rett fra levra. 
Det handler både om ekstreme religiøse mennesker, sexklubben Club 4, tapere, kjærlighetens uransakelige veier og en hyllest til alle trøndere. 

Best på en jevnt god plate i tillegg til tittellåta, er «Fint at du går» og balladen «Gonatt gonatt» der Tysland synger duett med Kine Westvik. 
