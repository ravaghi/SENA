Carola:«I denna natt blir världen ny - jul i Betlehem» 

(Kirkelig Kulturverksted) 

Carola og produsenten Erik Hillestad har nok en gang besøkt Fødselskirken i Betlehem for å lage juleplate. 

Det er blitt en hyggelig og OK juleplate, men noe av magien som var på den første av Carolas Betlehem-plater er borte. 
Her er heller ingen musikalske overraskelser. 

Carola synger bra som alltid, det er pent og vakkert, men jeg savner mer sjel og innlevelse fra den svenske artisten på platen. 
Arrangementene er vakre og er ganske nedstrippet. 
Det kler sangene. 

«I denna natt blir värden ny» inneholder ikke bare tradisjonelle julesanger som «Stilla natt», «Her kommer dine arme små», «Jul jul, strålande jul» og «Nu tändes tusen juleljus», men også negro-spiritualen «Go tell it on the mountain» og «This Child», sanger de fleste ikke forbinder med julehøytiden. 
Carola viser sin klasse som artist i Erik Hillestads nye julesang «I denna natt blir världen ny», «Stilla natt» og «Mariavise». 

Anbefalte kjøp: 
«Nu tändes tusen juleljus», «I denna natt blir världen ny» og «Jul, jul strålande jul». 
