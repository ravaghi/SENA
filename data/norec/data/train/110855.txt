Matlei Poirot
Påskekrim «Hercule Poirot: 
Barneselskapet» NRK1. 
Søndag 17.4 klokken 21.50. 

(VG) 
En ungjente sitter på halloweenfest og skryter av at hun 

har vært vitne til et mord. 
Like etter blir hun funnet drept. 
Kan en morder ha fryktet å bli avslørt? 

Mesterdetektiv Hercule Poirot blir tilkalt og resten utspiller seg i kjent stil. 

Årets første påske-Poirot er blant de nyere innspillingene fra 2009. 
Historiemessig begynner de sågar å havne nederst i bunken av Agatha Christies mysterier, for «Barneselskapet» er ikke blant forfatterinnens beste. 

Historiens snevre rammer, med et lite persongalleri og kjedelig miljø, gjør opplevelsen litt klaustrofobisk. 

Skuespiller David Suchet ER Poirot, ingen tvil om det. 
Men «Barneselskapet» er ikke hans mest energiske prestasjon i rollen som mesterdetektiven. 

Dessuten får polstringen Suchet bruker under dressen for å se tjukk ut ham til å minne om Pingvinmannen fra Batman. 
