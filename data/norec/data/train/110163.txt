Dødsengel:«Imperator» 

(Terratur Posessions/Barghest) 

Svartere blir ikke black metal. 

Kark og Malach Adonai, to noe atypiske Ålesund-navn, har åpenbart satt seg fore å gi sine lyttere et tverrsnitt av alle de dystreste hjørnene innen black metal. 
Og de klarer det nesten, men 22 låter (to og en halv time!) blir i rauseste laget, selv for alle som har behov for å dø litt ekstra hver dag. 

Dette er grandios galskap, et knurrende ondt manifest fra apokalypsens forværelse. 
Hypnotiske riff halshugges av vridde dommedagsakkorder, vokalen glefser som en rabiesbikkje. 
Selv de rolige strekkene har dystert doom-preg over seg. 

Variasjonen er voldsom, men helheten hadde vunnet seg på å være mye strammere. 
Sikkert er det at ethvert black metal-fan vil finne noe å glede seg over innen platens brede spenn. 

BESTE LÅT: 
«Holy Metamorphosis» 
