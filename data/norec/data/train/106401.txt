I:«Between Two Worlds» 

(Nuclear Blast / Indie Distribution) Genre: 
Metal 

Dersom Lemmy var født norsk... 

Det henger et ekko av tidlig Motörhead (men også mye mer!) over mange av låtene når dette norske stjernelaget debuterer under det minimalistiske navnet I. 

Minimalistisk er derimot ikke selve uttrykket, der spesielt gitarist og produsent Ice Dale - til vanlig kjent som Arve Isdal fra Enslaved - til tider dominerer lydflatene helt i overkant av hva som er nødvendig. 
Men samtidig presterer han kunststykket å føre de episke black metal-riffene sømløst sammen med den vel så harde, men mer melodiske metal-tradisjonen fra tidlig åttitall - derav også tittelen på platen. 

Vokalist Abbath (Immortal) forsterker platens brutale tilsnitt på et album som ganske sikkert vil glede tilhengere på tvers av de fleste metal-genre. 

Anbefalte kjøp: 
«The Storm I Ride», «Warriors», «Cursed We Are» og «Shadowed Realms». 
