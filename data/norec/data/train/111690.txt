Vestlig
Det er lett å se hvorfor tidenes største kommersielle egyptiske filmsuksess har fått distribusjon og festivalhyllest i vesten: 
En flettverkshistorie à la Short Cuts, med «modige» temaer til arabisk film å være: 
Sexpress, skjult homofili og terrorisme. 
Svigermorsdrømmen som blir islamist på 1-2-3 er dog fryktelig skjematisk fortalt, og såpeopera-tendensene er ikke helt luket vekk hos alle skuespillerne. 
Men som et passe innsiktsfullt innblikk i dagens urbane Egypt via skjebnene i en boligblokk fungerer «Yacoubian bygningen» finfint. 
