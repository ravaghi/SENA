«Grensene mellom det normale og sinnssyke viskes bort»
Dette er en film du bør unne deg. 

||| 
FILM: 
Hvis du noen gang har hatt et mareritt, der stemningen i drømmen har vært uhyggelig inntil det uutholdelige, nærmer du deg tonen i Jesper Ganslandts film, «Apen». 

Hvis det går an å bevege seg på utsiden av seg selv, nærmer hovedpersonen i filmen seg den sinnstilstanden. 
Han oppfører seg underlig, makter ikke å fokusere, flikker med øynene, får plutselige raseriutbrudd, etterfulgt av svettetokter. 

OppjagetHva som plager mannen, er i begynnelsen en hemmelighet, men etter hvert aner man konturen av det som hjemsøker ham. 

Likevel forsøker han å fylle dagen med hverdagslige gjøremål. 
Han henter bilen på verkstedet. 
Kjører på jobb og spiller tennis på ettermiddagen. 
Kameraet følger ham tett. 
Tempoet er oppjaget og hektisk. 

Det er en vond stemning som preger filmen. 

Vågal filmJesper Ganslandt markerte seg blant cinefile skandinaver i 2006, da han debuterte med «Farvel Falkenberg». 

Filmen er en vakker og dypt rørende skildringene av «den siste sommer?n med gjengen», men også en svært vågal og eksperimentell film, da den blander vakre tablåer, autentisk hjemmevideo, dokumentar og fiksjon. 

Ikke minst er «Falkenberg» en film som stiller krasse eksistensielle spørsmål. 

Mørke kroker«Apan» følger en langt mer klassisk dramaturgisk oppbygning, og utspiller seg over en dag i livet til en tilsynelatende normal, svensk mann. 
Som vi skal se, viskes snart grensene mellom det normale og det sinnssyke bort fullstendig. 

Olle Sarri spiller formidabelt som mannen, og han makter å gi galskap og traume et troverdig ansikt. 
Jeg våger ikke tenke på hvor anstrengende det må ha vært å spille denne rollen, da Jesper Ganslandts film skildrer en grufull ugjerning og stemningen som rår i kroppen på gjerningsmannen i ettertid, på en unik og svært realistisk måte. 
Her er krokene så mørke, at ingen vil våge å gjemme seg i dem. 

«Apen» er med andre ord alt annet enn en lystig kinoopplevelse. 
Samtidig er det en kinoopplevelse man virkelig ikke vil være foruten. 
