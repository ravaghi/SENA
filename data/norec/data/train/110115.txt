Solid spøkeri
BLU-RAY: 
Thriller Spøkelser og barnehjemsbarn er en, øh gjenganger i filmer med overnaturlige innslag. 
Velspilte «The Awakening» gjør ingen skam på sjangeren med skeptiker og spøkelsesjeger Rebecca Hall i front. 
Vi befinner oss på et gedigent slott hvor filmskaperne får maks sitringsutbytte av alle dulgt opplyste ganger og korridorer. 
Et lavmælt, messende lydspor bidrar også til grøss, samt en real overraskende manusvri. 

Den avsløringen kom hakket for bardus på for denne anmelder - Like fullt: 
«The Awakening» spøker mer enn godt nok for både skrekkfilm- og kostymedrama-fans. 
ØYSTEIN DAVID JOHANSEN 
