Plateanmeldelse:Tre Små Kinesere 
- «Usynlig» 

Trygge veteraner. 

Det låter som vanlig så pent og velstelt med kineserne fra Trondheim. 
Fine korarrangementer og fine melodier. 
Og et fint tematisk anslag om menneskers usynlige sider. 

Faktisk er det en mer personlig Ulf Risnes vi møter, han synger både til sin kjære og barna. 

Men «søt, du e søt når du spise babygrøt» er dessverre et rim som har litt for mange kolleger på «Usynlig». 
Tekstforfatteren Risnes har falt hodestups inn i naivismen parallellt med antall år på baken, og nødrimene - som det er mange av - blir enda grellere når de står i en prosaisk sammenheng som allerede er barnlig. 

«Usynlig» er som ei bikkje du har hatt i litt for mange år - lun og trygg, men den tør ikke gå utenfor døra lenger. 
Det kan jo være farlig der ute. 

BESTE LÅT: 
«Hør på pappa» 
