My Midnight Creeps:«My Midnight Creeps» 

(Dead Moose / Tuba) 

Ingen tvil om hvilke to band dette bandets gitarister kommer fra... 

I Madrugada og Ricochets har Norge to av sine mest markante rock-gitarister i henholdsvis Robert Burås (også låtskriver og vokalist) og Alex Kloster-Jensen (bandene har for så vidt to av landets beste rock-vokalister også, hvilket på mange måter er det største ankepunktet mot My Midnight Creeps). 
Her har Ricochets retro-følelse mot seksti- og syttitallets skitne rhythm'n blues funnet sammen med Madrugadas hang til tung, industriell pønk-gitarstøy med sterke hint til «Grit»-perioden. 
Resultatet er et energisk, virilt og gitartungt heksebrygg et sted mellom Stones og Stooges - den gangen disse var unge, altså. 
