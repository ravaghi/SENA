Emmy the Great, «Virtue»
(Capitol / EMI) 
På vei til noe stort. 

Bak det twitterdustete artistnavnet skjuler den tidligere vokalisten i Lightspeed Champion seg. 

Aliaset har 27-åringen tatt fordi hun hverken liker å være «Emmy» eller «The Great». 
Hun om det. 

Annetalbumets livsgrunnlag ligger i de smått aparte funderende tekstene, som presenteres i ferdiglevert Belle og Sebastian'sk konstruksjon, men med trykk på Belle. 

Det er varsomt satt sammen, men ikke så kvast, spisset og interessant som man kunne forvente utviklingsmessig etter debuten. 
Behagelig og vennlig, om noe uforløst og i overkant trygt, både i arrangement og komposisjon. 

Men likevel så lovende at det må være lov å glede seg fremover. 

BESTE LÅT: 
«Trellick Tower» 
TOR MARTIN BØE 
