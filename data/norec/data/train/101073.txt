Ingvar:– Beveger seg klønete og usikkert 

24 år gamle Ingvar Olsen hadde valgt seg «Neon Lights» av Blake Shelton i runde to. 

Gunnar Greve synes at låten ble kjedelig, men at utviklingen til 24-åringen fortjener skryt. 
Kurt Nilsen mente at det var en låt som er vanskelig å få dommerne til å bli engasjert i. 
Tone Damli stilte spørsmål på låtvalget hans. 

– Glorete cowboyhatt, gitt. 
Blake Sheltons låt er moderne countrypop, sånn passe minneverdig. 
Ingen skal ta fra Olsen den ordentlig fine tonen i stemmen. 
Men han virker til å være en «one trick pony», en fyr som har ett triks i ermet. 
Et godt triks, men ikke tilstrekkelig til at han utviser sanne stjernetakter. 
«Neon Light» føyer seg inn i rekken av trygge valg, som byr på få muligheter til å tøye talentet hans. 
Og han beveger seg klønete og usikkert. 
