Jakob Dylan - «Women + Country»
Stadig mer rural i uttrykket. 

Man blir vel ydmyk av å være avkommet til rockens største låtskriver. 
Jakob har i alle fall alltid gått nokså stille i dørene. 
I den Tom Pettyske «heartland»-rockeren han lagde med The Wallflowers, og på de to soloalbumene han nå har begått på egen hånd. 
T-Bone Burnett produserer med sedvanlig nennsom smak. 

Bruken av blåsere gir «Women + Country» en visst smak av tivoli, karneval; en vindskeivhet som understrekes av Marc Ribots gitarspill. 
Dylans sanger er enkle, klare. 
De hopper ikke ut av albumet og rister deg i kragen. 
Som helhet er dette imidlertid effektivt, en mild ørkenstorm for en rødvinsaften. 

BESTE LÅT: 
«Nothing But The Whole Wide World» 

MORTEN STÅLE NILSEN 
