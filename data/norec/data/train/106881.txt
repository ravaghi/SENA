Loose Fur:«Born Again In The USA» 

(Drag City/VME) 

Superlag uten tenning. 

Dette er andre album fra Jeff Tweedy, Glenn Kotche (begge kjent fra Wilco) og Jim O'Rourke (Sonic Youth), og som sist gang snakker vi om et særs slentrende og uhøytidelig rockband som ligger atskillig nærmere Wilco enn Sonic Youth, for å si det sånn. 

Det psykedeliske elementet preger platen, spesielt avslutningsvis (som i «Wreckroom»), men tross overraskende brudd i strukturer og innsmigrende, lange lydflater makter aldri låtmaterialet å overbevise oss om at Loose Fur blir en suksess. 

Til det minner dette for mye om en egotripp fra tre musikere med andre og viktigere karrierer. 
