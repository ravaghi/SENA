Høstens hardeste
Regi: 
David Slade. 
Amerikansk drama - 15 år, frarådes under 15. 

STJERNER: 
Patrick Wilson, Ellen Page, Sandra Oh, Jennifer Holmes. 

HANDLER OM: 
14-årig fremmelig jente treffer 32 år gammel fotograf på nettet. 
Det blir kontakt, det blir flørting - og de treffes. 

Treffet blir langvarig. 
Hun er - som allerede nevnt - fremmelig. 
Han er nok egentlig nokså lysten, en «gammel gris». 
Men ingenting tar virkelig av før hun så gjerne, så gjerne vil bli tatt bilder av. 
Og han er mer enn villig... 

Derfra og inn blir det et sant, gallopperende uventet helvete - for ham. 
Hun er riktignok søt og nydelig og kanskje 14 år. 
Men hun er forberedet på alle mulig plan - for noe... 

DOM: 
Høstens hardeste film! 
Også en av de mest utfordrende og problematiske. 
Det handler om pedofili, en slags klinisk og speeda utgave av vår norske «Sønner». 
Med stemningen fra Michael Hanekes famøse «Funny Games» (1997), hvis noen husker den. 
De eksplisitte bilder finnes faktisk ikke. 
Men temperaturen, dialogen og den rådende stemningen er et jevnt betent, sitrende mareritt. 

Som moraldrama utfordrer «Hard Candy» hemningsløst, blant annet fordi man aldri kan plassere verken sin sympati eller sitt hat hos noen av de to. 
Lettest, selvfølgelig, føler man for den unge piken. 
Men for hvor lenge? 

Mange vil bli kvalme, mange vil felle skiftende moralske dommer, mange vil fordømme og forbanne denne filmen. 
Hvorfor? 
Dét finner man ut av under visningen av en film, som med sitt manus, sin regi og sine skuespillerprestasjoner ligger meget høyt nivå. 
Og merk deg navnet: 19 år gamle, canadiske Ellen Page. 
En ny, internasjonale storstjerne! 
