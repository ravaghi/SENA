Buskis for de minste
Godt og livlig uttrykk. 
Men småkrampe på manussiden. 

HANDLER OM: 
I dette fjerde filmkapittelet om gubben Pettersen og hans kjekke katt Findus, er det igjen Pettersens utrolige - og ikke alltid like vellykkede - oppfinnsomhet, som skaper rabalder: 

En taksteinkastemaskin (!) forårsaker atskillig ulykke. 
Og hukommelsestap... 

DOM: 
Denne serien, basert på Sven Nordqvists bøker, er kjennetegnet av meget god, morsom og energisk detaljrik fortellerglede. 
Det er en slags Bustenskjold for unger, og vil bli tatt i mot med hvinende begeistring av de aller yngste! 

At en kritisk voksen nok vil føle at den vilt fantasirike handlingen kan tendere litt i retning av maner, snarere enn lødig historiefortelling, blir derfor en smule underordnet... 
