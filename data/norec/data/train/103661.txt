Melodrama på prærien
Regi: 
Ron Howard. 
Med: 
Cate Blanchett, Tommy Lee Jones, Aaron Eckhart, Evan Rachel Wood, Jenna Boyd. 
Am. drama. 
15 år. 

Regissør Ron Howard («A Beautiful Mind») skaper et bredt episk lerret fra den amerikanske prærien anno sent 1800-tall. 
I barske omgivelser utspilles et drama med menneskehandel som tema. 

Sterke karakterskuespillere som Cate Blanchett og Tommy Lee Jones kan ikke forhindre at dette blir såpeopera fra hesteryggen. 

Samtidig handler det om gjenforeningen av en stolt og sta far og hans like egenrådige datter; alenemor til to unge døtre. 
Deres samlede styrke viser seg å være formidabel i jakten på menneskeranerne, som har en av kvinnens barn som gissel. 

Duoen Blanchett og Jones har integritet og ruvende 

styrke i sine respektive roller. 
De matcher hverandre utmerket. 

Men historien som sådan bølger seg langsomt over prærien i stagnerende tempo, med natur og mystikk som dvelende aura i det golde landskap. 
Blandingen av ren action, persondrama og mytiske overtoner gir handlingen et konstruert preg. 

Mer enn å være et nervepirrende drama er det melodramaets overdrivelser som dominerer. 
