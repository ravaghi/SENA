Et mørkere eventyr
Eventyr 

USA 2015 

Regi: 
Joe Wright 

Manus: Jason Fuchs, basert påJ. 
M. Barries karakterer 

Skuespillere: Hugh Jackman, Rooney Mara,Amanda Seyfried, Garrett Hedlund, Nonso Anozie, Levi Miller, KathyBruke, Adeel Akhtar 

Aldersgrense: 9 år 

Skal du like denne filmen må du legge fra deg det du vet om Peter Pan fra før av. 
Dette er ikke den uskyldige og barnevennlige versjonen med harmløse rampestreker. 
Nei, her snakker vi om et mye mørkere eventyr. 
Fra lille Peters grusomme tid på barnehjemmet til han blir kidnappet av skumle pirater og tvunget til barnearbeid i gruvene, er det stort sett bare grusomme ting som skjer med ham. 

Historien finner sted før Kaptein Krok blir slem. 
Skurken i denne versjonen er Kaptein Svartskjegg (Hugh Jackman), som nesten har utryddet alle feene i Aldriland og tvinger voksne og barn til å jobbe i gruvene for å finne klumper med fe-støv som han inhalerer gjennom en maske for å holde seg ung. 
Peter Pan og hans allierte Kaptein Krok, klarer å rømme og slår seg sammen med opprørerne for å prøve å stoppe Svartskjegg og beskytte de gjenlevende feene. 

Filmen er ikke for de minste, men vil garantert underholde de litt større barna. 
Den er actionfylt fra start til slutt, og er fylt av fargerike karakterer og kostymer inspirert av ulike etniske folkedrakter. 
Filmen er en sprø og annerledes tolkning av den klassiske historien vi kjenner så godt, og du vil enten elske eller hate den. 
