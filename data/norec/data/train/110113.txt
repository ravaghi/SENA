Best Coast:«The Only Place» 

(Wichita/Indie) 

Juba juba. 

Den omseggripende indieindustriens umettelige appetitt på nye ansikter - i særdeleshet de til søte, naive barnekvinner à la Bethany Cosentino (Jenny Lewis uten intellektet, og således ingen trussel mot noen) - ble midlertidig stilt av den fuzzete neo-«girl group»-poen på Best Coasts debutalbum i 2010. 

Ingenting er like utskiftelig som en «indiehype», så det spørs om oppfølgeren vil få like mye oppmerksomhet. 

Men det er i alle fall et bedre, mer variert og musikalsk album. 
Sanger om hvor fint det er eller hvor fint det skal bli, infame i sin solbakte enkelhet. 
The Shirelles i Ray-Bans. 
Deilig - og ekstremt fordummende. 

BESTE LÅT: 
«The Only Place» 

MORTEN STÅLE NILSEN 
