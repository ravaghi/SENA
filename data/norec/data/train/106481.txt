Torry Engh's:«100 pst Torry Engh's» 

(Totenschlager) 

Minner for fansen 

På «100 pst Torry Engh's» har bandet spilt inn nye versjoner av gamle slagere og «Ingen stopper oss nå» som den nyeste sangen (fra 2006). 

Albumet vekker nok mange minner hos dem som har danset og lyttet til dansebandet i de over 35 årene Torry Engh's har eksistert. 

Spillegleden er til stede i fullt monn, men Torry Engh's er ikke særlig forskjellig fra sang til sang. 

Resultatet er en helt grei danseband-plate og midt i blinken for bandets mange fans. 

Godt voksne fans som liker å ta seg en svingom kan danse og nynne til denne plata. 
Gjenhørene med nyversjonene av «Hippi Hege», Cat Stevens-låta som på norsk har fått tittelen «Nå er det lørdag igjen» og «Aj,aj aj» er de sprekeste sangene på denne nokså ordinære dansebandproduksjonen. 

Kjøp: 
«Hippi Hege», «Aj, aj aj» og «Dra dit peper'n gror». 
