Nils Økland og Sigbjørn Apeland, «Lysøen»
Nils Økland og Sigbjørn Apeland, «Lysøen» 

(ECM / Musikkoperatørene) 
Lek med Ole Bull Ole Bull var en visjonær og farverik personlighet, og en leken tilnærming til hans melodiske perler er en kjærkommen kontrast til den pompøst nasjonalromantiske bergenspatriotiske rammen hans musikk ofte blir plassert i. 
Improvisasjonskunstnerne Nils Økland og Sigbjørn Apeland makter å gi en undersøkende, undrende dimensjon til låter vi tror vi kjenner. 
Med henholdsvis fele i ulike varianter og piano og trøorgel henter de to frem lekne, vare, melankolske og ikke minst spenstige folkemusikalske trekk i et kjært repertoar som også inkluderer et par originalkomposisjoner og folketoner, alt i Ole Bulls friske ånd. 

BESTE LÅT: 
«Seterjentens søndag» CARL PETTER OPSAHL 
