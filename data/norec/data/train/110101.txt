Tom Jones:«Spirit In The Room» 

Ikke lenger en elefant i rommet. 

Plateselskapet trodde forrige album var en spøk. 
Tom Jones fortsetter like fullt sin musikkhistoriske pilegrimsreise, fremdeles i Johnny Cash' American Recordings-spor, men med mer tematisk bundne låtvalg. 
71-åringen vedvarer rundt trivelige temaer som straff, anger og endetid - men nå et mer modernisert låtassortiment. 

The Low Anthems «Charlie Darwin» skiller seg ut som mest overjordisk blant travere som Waits, Cohen, McCartney og Simon. 
For waliseren mangler fremdeles en låt han kan gjøre til sin egen, slik Cash gjorde med Nine Inch Nails' «Hurt». 

Når han finner den, mister klodens bestemødre sin siste våte drøm. 

BESTE LÅT: 
«Soul Of A Man» 

TOR MARTIN BØE 
