The Roots:«How I got over» 

(Def Jam / Universal) 

Hiphop for indiefolket. 

To år etter at synthmørket senket seg på «Rising Down» holder Jimmy Fallons nye husband fast på dystopiene, men kler seg rytmisk mer behagelig og lettbent soulfunky. 
Selvsagt like sosialpolitisk - men nå med tidenes indiecrossover av gjesteartister; Monsters of Folk synger, harpealven Joanna Newsom samples (originalen bare ventet på Questlove) og Dirty Projectors bidrar a cappella. 

Som alle gode Roots-album, kommer tittelen fra faglitteraturen, og er ikke nødvendigvis brukt slik forfatteren tenkte. 
Boken er en veileder til frelse. 
Albumet mangler dessverre nok en gang noe som virkelig kan frelse flere enn de som liker tenkende hiphop. 

Beste låt: 
«Right on» 

TOR MARTIN BØE 
