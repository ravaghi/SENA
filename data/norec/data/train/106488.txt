God og gammeldags
Regi: 
Niels Arden Oplev. 
11 år. 
Genre: 
Dansk oppvekstdrama. 

MED: 
Bent Mejding, Janus Dissing Rathke, Anders W. Berthelsen, Jens Jørn Spottag, Anne-Grethe Bjarup Riis. 

HANDLING: 
Det er sensommer i Danmark, 1969. 
Frits, 13 år, har flyttet fra sin landsbyskole inn til byskolen. 
Der skolemesteren er av den definitive gamle skole, full av kunnskap og disiplin. 
Og dertil en hardhendt og illsint satan, når noe går ham imot. 

Hjemme hos Frits er det stusslig. 
Far er på mentalsykehus, mor må holde alt i gang. 
Men det er varme og omsorg - og en TV. 
Der Frits kan bivåne hippier i København, borgerrettighetskamper i USA, krig i Vietnam. 
Og Martin Luther King jr.s tanker. 

En tid i forandring, med andre ord. 
Der skolemesteren er alt det gamle, Frits det nye. 

DOMMEN: 
God, gammeldags og skikkelig filmfortelling. 
Gode skuespillere, sterke konflikter som er både menneskelig begripelig og engasjerende. 
Dessuten finnes det fine og vare observasjoner av allmenn karakter innimellom de største konfliktlinjene. 

Mot slutten blir det hele litt for bastant og sort/hvitt. 

Men alt i alt: 
En god og engasjerende film i beste dansk oppveksttradisjon. 
