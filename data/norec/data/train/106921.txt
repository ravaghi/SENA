The Margarets:«Oh! Pretty Woman» (single) 

(Breakwater / Musikkoperatørene) 

Hvor er du, Roy? 
«Oh, Pretty Woman» er en såpass innarbeidet og klassisk slager at det skal godt gjøres å bidra med noe bedre enn Roy Orbisons legendariske vibrato. 
Det makter heller ikke The Margarets, som starter med å legge seg tett opp til originalen, men uten intensiteten og den sensuelle elegansen fra Orbisons versjon. 
Mellomspillet fungerer dessverre også kun som en pit stop før gitarene stjeler fokus fra resten av sangen. 
Den tar neppe oppmerksomheten vekk fra filmen den er hentet fra, heller - «Gymnaslærer Pedersen». 
Hør heller bonussporet, «She Caught The Last Bus Home»! 
