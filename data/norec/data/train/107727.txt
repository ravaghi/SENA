Bright Eyes:«Digital Ash In A Digital Urn» 

(Saddle Creek/Tuba) 

Bright Eyes: 

Indie-helt på vei mot sitt store gjennombrudd. 

24 år gamle Conor Oberst er en produktiv fyr, noe som ofte kan føre til vel forhastede beslutninger som å gi ut to plater på en gang. 
Utfordringen blir da å gjøre de to albumene så forskjellige at det ikke blir en overdose, og det er nettopp dette Bright Eyes' Conor Oberst klarer. 

«Digital ...»-platen er den mørkeste, både i tone og uttrykk. 
Diffus elektronikk og nervøs trommebeat rundt Obersts bevrende stemme skaper en helt riktig atmosfære av uro og angst, mens «I'm Wide Awake ...» er overraskende åpen og lys. 

Her er det folk-sangeren Conor Oberst som dominerer - en intens, varm forteller med hektende melodilinjer. 
Han gjør fantastisk hvit soul av «Old Soul Song» og serverer vakker, harmonifylt country på «We Are Nowhere And It's Now» og «Another Travelin' Song» - to duetter med Emmylou Harris. 
I det hele tatt er det imponerende jevnhet og bredde i det Conor Oberst og Bright Eyes gjør her. 
«Jeg kunne ha vært en berømt sanger, hvis jeg hadde en annen stemme,» synger Oberst på «Road To Joy». 
Akkurat der er jeg helt uenig! 
