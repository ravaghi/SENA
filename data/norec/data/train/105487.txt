Plateanmeldelse:Jennie Abrahamson - «Gemini Gemini» 

Synthpop med substans. 

ALBUM: ELEKTRONIKA Jennie Abrahamson «Gemini Gemini» (How Sweet the Sound) 
La oss adressere elefanten på albumet umiddelbart: 
Jennie Abrahamson er allerede fire soloalbum ute i karrieren, og nå det nærmeste man kommer en mellomting av turnékompis Ane Brun (som for øvrig korer på en låt) og en viss kvinnelig britisk eksentriker. 

Ikke like sofistikert, selvsagt. 
Men minimalistisk produsert med akkurat passe bruk av tjukke synthbasser fra åttitallet og maskinelle afrikanske trommer. 

Godt hjulpet av Johannes Berglund, som også har hatt fingrene sine på The Knife. 
Vokalen hennes er glassklar. 

Tekstene har et mer enn et snev av miljøengasjement og samfunnsbevissthet over seg. 
Kjølig synthpop blir ikke mye varmere enn dette. 

BESTE LÅT: 
«Wolf» 

TOR MARTIN BØE 
