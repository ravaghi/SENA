Euroboys «One Way Street» (single)
(Virgin) 

En kredibel utfordrer til årets sommer-hit. 

Knut Schreiners gitar-intro til «One Way Street» bringer tankene over til tidlig Steely Dan og solrik, sommerlett vestkyst-pop fra syttitallets første år og enda litt lenger tilbake, til Buffalo Springfield og Richie Furays avlegger, Poco. 
Sangen er full av varme harmonier og ditto produksjonsdetaljer, og er dessuten noe av det mest radiovennlige vi har hørt på en stund. 
En smakebit som varsler om en hyggelig sommer for Euroboys! 
