Perle for små og store
Regi: 
A. Jaworski, Z. Trafimoia, T. Sieger/A. 
Schatz, L. Persson, C. 
Schindler, K. Brozit. 
Norske stemmer: 
Johannes Joner, Pia Tjelta, Anya Rasmussen. 

75 min. forestilling av korte animasjonsfilmer fra Sverige, Danmark, Frankrike og Tyskland. 
Tillatt for alle. 

Fem små animasjonsfilmer blir én filmperle for barn (og voksne!) i en 45 minutters, fint variert forestilling. 
De fem små historiene varierer i stil, innhold og kvalitet. 
Fra de enkleste streker i fortellingen om en liten gris som så gjerne vil fly («Den lille grisen flyr» sv./da.), via sorgmuntre «Den bittelille prinsen» (fransk) - til fantastiske «Huset ved verdens ende» (fransk). 

Hver og en er de små filmene akkurat lange (korte!) nok til å holde også småtassers oppmerksomhet. 
Konstantin Bronzits syv minutter lange «Huset ved verdens ende» (fr.) skiller seg likevel kraftig ut: et fullkomment, humørfylt lite kunstverk, verdt en kinotur i seg selv. 
Så fullkommen er den at ingen tale trenges. 
De øvrige er greit dubbet til norsk av kjente og kjære stemmer. 

Send bare barna av sted. 
Men unn deg selv å bli med! 

ELLEN MARGRETHE SAND 
