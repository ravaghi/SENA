Johaug:- Godt å gjøre litt andre ting 

Therese Johaug (26) koblet i går av som fotomodell før hun skal forsvare VM-suksessen i finske Lahti. 

Skidronningen fra Falun synes det var helt greit å «lande» i en fotoshoot for magasinet Eger. 
De stilfulle bildene ble tatt i en suite på fasjonable Grand Hotel etter gullrushet i Sverige. 

– 
Det er godt å være ferdig med VM. 
Og det er godt å gjøre litt andre ting, komme seg hjem og få noen rolige dager. 
Jeg har levd i VM-bobla i over en måned, sier Johaug til VG. 

Med sine tre gull i VM detroniserte hun Marit Bjørgen som skidronningen. 
26-åringen innrømmer lett at det har vært noen gode dager etter at hun kom hjem fra Falun. 

– 
Det er en drøm som har gått i oppfyllelse, sier milslukeren fra Dalsbygda. 

Koblet av med fotoshoot 

Hun har vært frontfigur for motehuset Eger Karl Johan i tre år og signerte nylig en ny tre-års avtale. 
Slikt forplikter, og to dager før avreise til Lahti måtte hun bytte ut ski og staver med sminke og mer stilfulle tekstiler. 

Uten at hun ser på oppdraget som fotomodell som noe slitsomt. 

– 
Jeg synes bare det er veldig moro. 
Det er også en måte å koble av 

på. 
Det å få gjort andre ting blir en slags avkobling, sier hun.Det er ikke første gangen Therese Johaug figurerer som fotomodell. 
Etter suksessen i Oslo-VM i 2011 ble hun fotografert under vann for magasinet Løv. 

- Jeg synes det er morsomt å prøve meg som modell. 
Det er deilig å bli sminket og kjekt å vise seg fram i noe annet enn treningstøy, sa skiesset den gangen. 

Reiser til Lahti i morgen 

Nå handler det igjen om å samle krefter til verdenscupavslutningen i Finland og Norge. 
Fredag reiser hun til Lahti for å gå 10 kilometer klassisk. 

– 
Jeg føler jeg har fått tiden jeg trenger etter VM. 
Formen var veldig fin i Falun, men jeg er jo veldig usikker på hvordan kroppen har reagert på det, sier Therese Johaug. 

– 
Er det mulig for deg å levere på et like høyt nivå i Lahti som du gjorde i Falun? 

– 
Jeg går for å gjøre det så bra som mulig, men jeg er spent på om jeg klarer å få ut like mye i Lahti, svarer den svært populære langrennsdronningen. 
