Der gatene er lagd av gull
Når verden går meg imot – som vanlig – er det godt å sette på plater som denne. 
Misjonærsønnen Matthew E. White fra Richmond i Virginia har en varm, medfølende stemme som skaper illusjonen av at universet har en mening. 
Selv en sang skrevet samme kveld som en yngre fetter døde, bærer i seg vissheten om at noe bedre venter. 
"Gone away" et farvel fylt med nakent savn, ubesvarte spørsmål og ønske om hevn over det onde. 
Det er noe alle kan identifisere seg med, men i ti minutter lange "Brazos" tipper han over. 

Hans blanding av soul, fønk, country og gospel speiler Lambchop anno "Nixon", Al Green, Randy Newman og Spiritualized, forsynt med blåsere, strykere og et kor. 
Og han fletter inn Jimmy Cliff. 
Strålende. 

Beste spor: 
"One of these days", "Will you love me", "Gone away". 
