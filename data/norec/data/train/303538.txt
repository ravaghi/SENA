Musikalske MacGyvere
Testosterontrønderne i Jack Dalton lager dynamitt av ingredienser man ikke skulle tro fungerte sammen. 

||| 

ALBUM: 
«Trønderrocken er stein dau», vedtok NRK-programmet Trygdekontorets saksbehandlerpanel med programleder Thomas Seltzer i front tidligere i vinter. 

Det kan imidlertid virke som Zoom-vinnerne og de innflytta trønderne i Jack Dalton ikke hadde gitt tommelen opp til det vedtaket. 

For på debutalbumet «Never Mute Noise, Just Turn Down Sleep» gjør de som sin semipasifistiske svirebror Angus MacGyver — de tryller sammen en eksplosiv cocktail ved hjelp av ingredienser man i utgangspunktet ikke skulle tro fungerte sammen. 

...And You Will Know Us By the Trail of Deads grandiose melodiføringer blandes med et progga Motorpsycho, som igjen veves sammen med JR Ewing-skriking og At the Drive-Ins hang til uortodokse taktskifter. 

Resultatet er kaotisk, men suggerende posthardcore med poptilnærming. 

Tusenkronerspørsmålet blir da: 
Er Jack Dalton den musikalske defibrillatoren som får det kollektive hjertet i Trondheims alternative musikkmiljø til å banke igjen? 

Det er mye mulig det. 
