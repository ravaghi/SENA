Tilbake etter pausen
Bassist Carlos Dengler forlot Interpol etter det selvtitulerte albumet i 2010. 
De tre resterende medlemmene dro på turné og tok så en pause på ubestemt tid. 

Det spøkte stygt for New York-bandet, men nå er deres femte album her. 
Bassen har vokalist Paul Banks overtatt. 
De åpner med "All the rage back home", en låt av beste Interpol-format med mørk vokal, pulserede bass og gitarutbrudd. 
Ellers er det en rekke kutt der det går saktere i svingene, men de mangler aldri patos. 
Samtidig er det en gjennomarbeidet plate, bedre strukturert enn de siste utgivelsene. 
De har vendt tilbake til det de gjør best, og mot slutten nærmer Banks seg Morrissey i "Tidal wave". 
Interpol avslutter på saktebrennende vis i "Twice as hard", der Rob Moose fra Bon Iver sørger for strykerne. 

Beste spor: 
"All the rage back home", "Anywhere", "My blue supreme". 
