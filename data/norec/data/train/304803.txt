Den evige nedturen
De gamle heltene i Bloc Party fortsetter forfallet. 

ALBUM: 
Post-punk-klassikeren «Silent Alarm» var selve soundtracket til 2005, men de lysende fremtidsutsiktende har siden den gang stadig bleknet for Bloc Party. 

I lys av deres fjerde forsøk skinner nå håpet om et album som kan matche debuten omtrent like sterkt som OL-ilden etter avslutningsseremonien. 

Midtveis slår «V.A.L.I.S.» og «Truth» heldigvis noen høyst nødvendige sprekker i bandets feilslåtte forkledning som oppblåste stadionrockere, men det er for lite og alt for sent. 

Tomme konti 

«Four» føles tvungent, unødvendig og lite oppriktig - en musikalsk Ponzi-svindel som sørgelig nok ikke klarer å skjule de bunnskrapte idékontiene. 
