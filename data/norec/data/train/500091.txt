Forutsigbart fra Oxford
Traust og trygt dødsfall i universitetsbyen. 

Etter at forgjengeren og læremesteren inspektør Morse avgikk ved døden, fikk inspektør Lewis sin forfremmelse. 
Ikke bare i politistyrken. 
Han ble også belønnet med sin egen TV-serie og påskeaften sender NRK en splitter ny Lewis-episode. 
«Old Unhappy, Far Off Things» er allerede den 16. i rekken av Lewis-episoder. 

Som forgjengeren holder også Lewis til i universitetsbyen Oxford. 
Denne gangen er åstedet kvinnecolleget Lady Matilda’s College. 
Avskjedsfesten for en av de ledende professorene blir ødelagt av at en av studentene blir funnet myrdet. 
Mens Lewis prøver å etablere en sammenheng mellom drapet og en forbrytelse i fortiden, skjer et nytt drap. 
Kanskje tok han feil? 

Med Lewis vet du hva du får. 
Det er traust, trygt og velspilt. 
Britisk kvalitet tvers gjennom. 
Men noen overraskelser kan du ikke vente deg. 
Det er spilt inn enda tre episoder, så Lewis dukker nok opp igjen på norske skjermer flere ganger. 

NRK1: påskeaften kl 21.40 
