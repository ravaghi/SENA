Rihanna:«Music Of The Sun» 

(Def Jam/Universal) 

Et deilig blaff av sommer igjen. 

«Pon De Replay», en perfekt og ekstremt dansbar krysning av reggaeton, dancehall og amerikansk urbana, har vært sommerens store hit i USA og delvis også her hjemme. 
Heldigvis har Rihannas noe ujevne debutalbum mer å by på. 
Selv om hun sjelden fjerner seg fra sin karibiske bakgrunn (Rihanna er født på Barbados), låter det unektelig amerikansk av «Music Of The Sun». 
Stemmemessig er hun en behersket Beyonce, som går superstjernen i næringen på låter som klubb-kileren «You Don't Love Me (No, No, No)» og «The Last Time». 
Hyggelig er det også at våre egne groove-arbeidere i StarGate på ingen måte gjør seg bort med sitt ene bidrag. 
Faktisk er også «Let Me» som skapt for dansegulvet! 
