Fotballkampen for tilværelsen
«Mitt livs sjanse» er fotball for gutta og jentene vi håper vinner den største VM-kampen: 
Den for et okei liv. 

ANMELDELSE: 
Om fjorten dager starter gatefotball-VM i Chile. 
Norge er endelig med i et mesterskap. 

Vi stiller med et brokete landslag bestående av gutter og jenter, felles for troppen er at spillerne ikke kommer fra RBK, VIF, Røa eller Brann, vel, den ene vi blir kjent med, Fredric, har et fortid som trener i Oslo-klubben før han satte seg sjøl på den borteste benken. 

Og, i så måte kan fotball være et av mange godt egnede steder å få ut frustrasjoner, aggresjon og samtidig være med i et kollektiv med helt klare ambisjoner som strekker seg langt utover det å se fram til neste kamp. 

Vel, neste kamp er jo dønn forskjellig fra menneske til menneske. 
Her snakker vi flere kamper i selve kampen. 

Som en av spillerne sier; fotball er også en form for rus, en god form for rus. 
Enig. 
Fotball og trening kan faktisk nesten redde verden, nesten altså. 

Fellesnevneren for de vi følger er at de her får en unik en mulighet til å få litt orden på den fordømte tilværelsen det er å holde seg rusfri, dette ved hjelp av et ganske så hårets mål, et VM i gatefotball. 
Og i ukene framover vil vi følge de utvalgte som selvsagt går på smeller, det blir garantert tårer, smil og oppturer. 

Den sympatiske gjengen forteller nøkternt og ærlig om hvor og hvordan og hvorfor ballen ble byttet ut med dop, og etter hvert for noen med kriminalitet. 

Og de som står bak serien lar seg ikke friste til å overdramatisere med for mange effekter, ei heller blir det sosialporno med for mye innsmett av regissert feelgood, men litt regi er det nok innsmett av ved å følge de «riktige» spillerne som blir tatt ut i den første bruttotroppen. 
Pytt. 

«Mitt livs sjanse» følger noen utvalgte fra de spiller NM i gatefotball i sommer til de venter spent på om de kommer med i den endelig VM-troppen. 
Dette er ikke «Heia Tufte», dette er ikke Per Mathias Høgmo som filosoferer, dette er ikke fortellingen om en ung proff som klager over vondt i kontofonen, dette er fotball for gutta og jentene som vi håper vinner den største VM-kampen, få tilbake et okei liv for seg og familiene. 
