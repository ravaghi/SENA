Mudcrutch:«Mudcrutch» 

Reprise / Warner 

Vital mimring fra Tom Petty. 

Mudcrutch var Pettys husband før han slo gjennom med sine Heartbreakers, og strengt tatt er disse to bandene så å si identiske. 
Mudcrutch er derimot mindre rettet mot den gylne middelvei av radiovennlig pop, men mer stilren i sitt dypdykk av den amerikanske musikktradisjonen som folk og country. 
Samtidig tråkker gitaristene Mike Campbell og Tom Leadon til med roadhouse-rockfot flere steder, noe som kaster ekko av både Neil Young og spesielt Allman Brothers Band over dette trivelige albumet som likevel aldri fremstår som vesentlig. 

ANBEFALTE KJØP: 
«Shady Grove», «Six Days On The Road», «Orphans Of The Storm» og «The Wrong Thing To Do». 
