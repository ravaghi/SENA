Fjordheim/Abel bak spakene
Christer Wulff er fra Tromsø og residerer i Oslo, men har bodd i Stavanger. 
Da ga han ut ep-en "Until we meet again» og gjorde klart debutalbumet i studioet til Morten Abel. 
Børge Fjordheim er produsent, med Abel som medprodusent. 
Singlene "Save yourself" og "Make it last" er begge er med her, men ikke hans flotte versjon av "Euphoria" fra P3. 
Bandet Vampire Weekend nevnes gjerne i Wulff-sammenheng, ikke minst på grunn på islettet av afrobreat. 
Det kan høres i "Call to arms", men tenk deg Morten Abel synge den. 
Det hadde passet ham som hånd i handske. 

Wulff har en fin stemme og spiller radiovennlig indiepop som gir deg sommerfølelse i januar. 
Han bør bli et navn å regne med. 
Platen gis ut neste fredag. 

Beste spor: 
"Save yourself", "Call to arms", "Jester's poem", "Who am I". 
