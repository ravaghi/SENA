Test av Volkswagen Golf:Det trygge valget 

Det er ikke uten grunn at VW Golf er Norges mest solgte bil. 
Det merkes også i stasjonsvognvarianten selv om den ikke lenger er like suveren. 

På veien leverer den en svært salgbar blanding av sportslighet og komfort. 
Komforten i kupeen og oversikten er på sedvanlig VW-vis meget ryddig og bra. 

Plassen i baksetene står heller ikke noe tilbake for den nye Forden. 
Sikten rundt bilen, både forover og bakover er faktisk litt bedre enn hos hovedkonkurrenten. 

Det er på tilgjengelig sikkerhetsutstyr og et litt kjedelig preg både utvendig og innvendig Golfen kommer til kort. 
Samtidig er det lite som skiller på de tekniske dataene. 
Som stasjonsvogn er som VW Golf noe større i bagasjerommet enn hovedkonkurrenten men ikke så mye skiller som tallene kan tyde på. 

Prisen på den billigste utstyrsvarianten er også omtrent akkurat den samme på de to konkurrentene. 

Sammenlignet med storebror, VW Passat er Golfen drøye 40 liter mindre i bagasjerommet og mer enn 60000 kroner billigere. 
Da får du en 105 hestekrefters dieselvariant på Passat stasjonsvogn mot 90 hestekrefter i Golfen. 

Samtidig er også Passat drøyt 200 kilo tyngre. 
Det kan derfor meget vel være et bra alternativ for mange å gå for denne litt mindre stasjonsvognvarianten. 

Førermiljø: 
Ryddig og bra men noe gammelmodig. 

Kjøreegenskaper: 
Bra men ikke best. 

Familiemiljø: 
God plass og stor bak 

Miljø: 
Bruker noe mer enn de beste konkurrentene med 0,45 l/mil. 

Sikkerhet: 
Toppscore i EuroNCAP. 

Å eie: 
VW har de mest fornøyde bileierne i denne testen, men samtidig er de rett under gjennomsnittet fornøyde. 
Holder seg best i pris av de testede bilene 

Å kjøpe: 
Står ikke tilbake for noen konkurrenter med sammenlignbart utstyrsnivå 

Design: 
Helt ok men begynner å bli gammelt. 
Spesielt inni begynner den å trekke på årene 

Gjennomsnittlig poengscore: 5,25. 
