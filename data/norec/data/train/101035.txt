Juleplateanmeldelse:Music For A While - «Canticles of Winter» 

Kvalitetskulde. 

Music For A While 

«Canticles of Winter» 

De musikalske eksekursjonistene i Music For A While tryller nye tanker inn i hundre år gammel vinterlyd, så som Schubert, Händel, Bach, Brorson. 

Helt tilbake til en av de største hitene på 1200-tallet, «Wexford Carol». 

Kombinasjonen av den berlinbaserte bergenserinnen Tora Augestads messosopran og kvalitetsvare musikere som Stian Carstensen (alt fra trekkspill til det nytradisjonelle juleinstrumentet banjo), Mathias Eick (trompet), Martin Taxt (tuba) og Pål Hausken (trommer) kan egentlig ikke bli feil. 

Selv om det kanskje kan bli høres noe alternativt for enkelte: 
De fleste sangene har man hørt før, men ikke systematisert som høysanger for vinterens skjønnhet. 

Overgangene mellom tradisjon og tolkning, mellom norsk, engelsk og tysk, er naturlig og umerkelig. 
At det egentlig ikke er en eneste «julesang» her gir dessuten albumet liv utover den delen av året man nesten manisk tenner lykter og teller dager. 

BESTE LÅT: 
«Coventry Carol» 

TOR MARTIN BØE 
