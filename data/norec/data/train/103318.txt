The Libertines:«The Libertines» 

(Rough Trade / Tuba) 

Garasjerock på kraftig retur tilbake til garasjen. 

Både The Strokes og The Hives har det siste året hatt problemer med å leve opp til den hypen de ble tilgodesett med i britiske og amerikanske medier for et par år siden. 

Det samme vil garantert gjelde engelske The Libertines, som dukket opp i samme åndedrag som The Strokes, bare med et enda mer uvørent lydbilde og en vokalist som snøvlet mer enn han sang. 
Mer artikulert er det ikke på andreplaten fra The Libertines, heller ikke sangene er bedre eller mer sammenhengende, selv om de på låter som «Can't Stand Me Now», «The Ha Ha Wall» og «What Katie Did» avslører større trang til å gå pop. 
Men interessant blir det aldri. 
