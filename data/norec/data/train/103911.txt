William Hut:«It's The Breeze» EP 

(Roadstar/Tuba) 

Stemningsfull smakebit på det som kan bli en av senhøstens mest spennende utgivelser. 

William Hut, for mange bedre kjent som vokalist Willy Marhaug i Poor Rich Ones, har tatt med seg melankolien og sin særpregede stemme fra gamlebandet og over til «It's The Breeze», som vil dukke opp på William Huts andre plate, «Versus The End Of Fashion Park», senere i høst. 
Sangen starter forsiktig, nesten veikt, men åpner seg vakkert i et svært klebende refreng. 
EP'en inneholder også en riktig vakker versjon av Lisa Germanos «Wood Floors». 
Sammen med Magnet (Even Johansen) utgjør William 
Hut en solid indie-grunnsøyle i det bergenske musikkliv. 
