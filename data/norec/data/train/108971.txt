Plateanmeldelse: d'sound - «Signs»
Gir glatt og kjedelig en ny dimensjon. 

Sist var de blitt en duo. 
Noen ville kanskje satset på at de fortsatte denne naturlige nedtrappingen. 
I stedet er alle tre samlet igjen. 

Sannelig har de ikke gått bort fra det ålreite streitpopgrepet de var innom sist, og tilbake til glatt funkpop, usannsynlig godt spilt. 

Det er det ingenting i veien med. 

Veldig forenklet var det det som gjorde Daft Punks siste. 
Trioen har da også lært seg vocodertriks à la fransk robot. 
Men låtene er intetsigende, forglemmelige, ferdigprogrammerte formler. 
Masse kompetanse og indre kjemi, men ingen følelser. 

Med tanke på at Simone Eriksrud har et ekstremt fengende pop-øre som låtskriver for andre, er dette bare trist. 

BESTE LÅT: 
«Love Like Rain» 

TOR MARTIN BØE 
