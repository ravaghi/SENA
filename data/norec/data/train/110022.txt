Hot Chip:«In Our Heads» 

Mer for hodet enn hjertet denne gang. 

På forrige album, nydelig titulerte «One Life Stand» (2010), begikk dette londonkollektivet et formidabelt kreativt gjennombrudd. 
Den klubbderiverte synthpopen deres var ikke lenger bare snurrig, spretten og tidsånd-korrekt; den var varm og kjærlig slik Pet Shop Boys og New Order var på sitt beste. 

Høydepunktene på «In Our Heads» fortsetter der forgjengeren slapp, og for å trekke inn enda en smart-ass åttitallsreferanse er det en viss gjenlyd av Scritti Polittis blåøyde soul her. 
Dette er pop slik knakende tenkende teoretikere gjør det, men Hot Chip går også i metodens mest opplagte felle, og ender tidvis med å pulsere uten å bevege. 

På sitt beste berører de fortsatt dypt, dog. 

BESTE LÅT: 
«Don't Deny Your Heart» 
