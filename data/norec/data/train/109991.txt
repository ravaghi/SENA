Anmeldelse Twin Shadow:Musikk for motorsykler 

Med tanke på hvor overveldende soveromsdebuten til George Lewis Jr. var, er det vanskelig å tilnærme seg oppfølgeren uten å føle på den dunkende fornemmelsen av bondeanger. 
Kan det virkelig være så fantastisk? 

Selvsagt kan det dét. 

Vel utenfor Brooklyngutterommet har 28-åringen gjenoppdaget motorsykkelen, etter en tragisk ulykke for noen år siden. 
Noe som medfører tjukkere synther, bredbeinte trommer og ikke minst høyhastighetsgitarriff som både Prince og Billy Idol vil slåss om opphavsrettighetene til. 

Tidsånden ligger muligens tjukt og dekadent oppå, men når den er så til de grader forfinet fartsfylt, er det ikke noen ulempe. 
Tvert i mot. 

BESTE LÅT: 
«Five Seconds» 

TOR MARTIN BØE 
