Rikt illustrert klassiker
Regi: Paul Marcus. 
Engelsk. 
Genre: 
Barnefilm. 
Aldergrense: 
Tillatt for alle. 

God, absolutt severdig, men noe gammeldags nyinnspilling av litterær barnebokklassiker. 

MED: 
Emma Bolger, Max von Sydow, Geraldine Chaplin, Jessica Claridge, Diana Rigg, Sam Friend, Robert Bathurst. 

HANDLER OM: 
Dette er den klassiske historien, slik sveisiske Johanna Spyri skrev dem på 1880-tallet: 
Om den foreldreløse Heidi, som først havner hos sin grinebiter av av bestefar høyt oppe i Alpene. 
Før hun blir sendt som «selskapsdame» til en syk pike i Frankfurt. 

DOM: 
Denne filmen er meget godt egnet til å gjennoppfriske historien om Heidi, om naturens storhet, om fattigfolks liv, om sosiale skiller og om samhold og kjærlighet - til en ny generasjon. 
Det er vakkert - meget vakker! 
Og velspilt; et gledelig gjensyn med svenskenes veteran Max von Sydow som bestefar. 
Geraldine Chaplin er svært overbevisende som giftig - nesten ond - husholderske. 
Og Emma Bolger en sann lise i tittelrollen. 
Jeg er sikker på at både barn og voksne vil bli grepet enda en gang. 
Men en nokså tydelig gammelmodighet vil kanskje utløse et gjesp eller to - særlig mot slutten. 
