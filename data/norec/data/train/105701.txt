Jazz at Lincoln Center Orchestra and Wynton Marsalis «Vitoria Suite»
(2CD + dvd) (EmArcy / Universal) 

Spansk blues 

Trompetisten Wynton Marsalis er en ambisiøs musiker som gjerne skriver for store formater. 
Som første jazzmusiker fikk han Pulitzerprisen for «Blood on the Fields» i 1997. 
«Vitoria Suite» er et bestillingsverk i 12 deler for en spansk jazzfestival, inspirert av strukturen i en 12 takters blues. 
Musikken er like inspirert av spanske tradisjoner, noe gjestende Paco De Lucia understreker. 

Dette er Marsalis på sitt mest inspirerte, med sterke melodier, morsomme orkestreringer og et samspilt og lydhørt storband til sin disposisjon. 
Det låter som en krysning av Duke Ellington og Miles Davis / Gil Evans' storbandprosjekter og byr på mange gode og overraskende musikkopplevelser. 

BESTE LÅT: 
«The Tree of Freedom» 

CARL PETTER OPSAHL 
