Allens nye skinn
Oppe i det krabbegeera Tibet voffer en hund som ikke eldes, og derfor vil den notoriske medisinmisbrukeren Robert Downey jr. finne ungdomskilden i dens genebasseng. 

Heller ikke Tim Allen eldes synlig, men han spiller ihvertfall antimiljøvern-advokat som forvandles til en hårete hund og passer godt til det. 

Jeg kan ikke begripe hva som er feil med denne komedien. 
Allen klør seg i bakhodet, rister seg etter dusjing, sover på tvers av senga og løper etter eget slåbrokbelte på en nydelig, balansert måte – dessuten røper han hvor grunnleggende lykkelige hunder er. 
Og det er kanskje filmens viktigste framside: 
Lykken ved å være hund. 
Hunder spiser kornblanding uten skje, og de kjører bil med hodet ut av vinduet, mens en mann uten pels får myalgier i albuen bare han forsøker å harrycruise litt med nedfelt sidevindu. 
Hunder puster med tunga ute. 
De er æreløse, idiotiske, men glade. 
