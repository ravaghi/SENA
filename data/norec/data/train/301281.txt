Siste skrik
Mye vilje og ambisjoner fra Social Suicide. 

|||ALBUM: 
Folk kommer gjerne fra Social Suicide-konserter sveiseblinde, overbeviste om at de har hørt og sett norsk rocks nye stjerne i den intense frontfiguren Sondre Haug. 

Om screamo-/hardcore-bandet har like åpenbarende og medrivende kvaliteter for øvrig er en annen sak. 

Her er mye ambisjoner og vilje, men evnene er der mer i inspirerte lyn enn som en konstant kvalitet. 

I «Harlots & Prophets» kan man skimte fine hooks og et slags poprefreng i ellers brott riffsjø. 

Singelen «5th Man On A Dead Man's Grave» har et hoggende, nesten rapmetal-aktig tribunerefreng av et kaliber man gjerne skulle hørt mer av. 

Skrik og halsbrekkende skifter trenger forløsende kontraster og vendepunkter, og det er en fin andreplateutfordring. 
