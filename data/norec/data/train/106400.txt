Magnus Eliassen:«Second Grace» 

(Monogemamy/Indie Distribution) Genre: 
Pop 

Nyutgivelse av stilfull popdebut. 

Den unge bodøværingen Magnus Eliassen vant publikumspris på by:Larm sist vinter i kjølvannet av «Second Grace», som nå utgis på nytt med full distribusjon. 
Eliassen er et ferskt poptalent som slett ikke bør gjemmes bort. 

Platetittelen henleder oppmerksomheten både til Thomas Dybdahl og Jeff Buckley, to storheter som må sies å ha påvirket også Magnus Eliassen, både stemmemessig og låtskrivermessig. 

Som håndverk er «Second Grace» full av løfterike og melodiøse sanger pakket inn i lette og lyse arrangementer, og med Eliassens betagende stemme i front. 
En mann for fremtiden. 

Anbefalt kjøp: 
«Lois Is Happy», «Follow Me» og «Falling In Love». 
