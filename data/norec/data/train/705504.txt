Mark Olson:Folk-harmonier fra ørkenen 

Olson og Ringvold minnes fortiden, men magien mangler. 

Mark Olson: 
"Spokeswoman of the bright sun" (Glitterhouse/Border) 

Mark Olson var med på å danne The Jayhawks i 1985 og rakk fire plater før han sluttet for å pleie kona Victoria Williams. 
De ble skilt i 2006, og Olson fant seg senere norske Ingunn Ringvold. 
Han ble gjenforent med Jayhawks på ett album i 2011, men hoppet av igjen. 

Det er synd. 
Harmoniene med Ringvold er langt fra like magiske som de kunne være med Gary Louris i Jayhawks. 

Olson trekker nå i retning av folk istedenfor country. 
Paraplyen kan fortsatt kalles americana, selv om "Seminole Valley Tea Sipper Society" er nødt til å være Kinks-inspirert. 

Platen ble lagd en varm sommer i Joshua Tree i Mojave-ørkenen, med Danny Frankel fra nabolaget som trommis. 
Olson og Ringvold trekker tråder til sin egen musikalske oppvekst, og de får tidvis fram en følelse av California-sommer. 

Det er en bra ting, men minneverdig er det ikke. 

Beste spor: 
"Nicola", "All my days". 
