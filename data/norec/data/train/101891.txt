Plateanmeldelse:Carlene Carter - «Carter Girl» 

Fornyer familiebedriften. 

Hun har hatt mange liv, Carlene. 

Datter av June, født inn i countrymusikkens førstefamilie, stedatter av Johnny Cash. 
Ville «put the cunt back in country» i syttiårene, og havnet midt i new wavens London, med Nick Lowes ring på fingeren. 

Norgesvenn og undervurdert countrypowerpopartist på åtti- og nittitallet. 
Dernest knarker i stjålet bil med den nå avdøde Heartbreakers-bassisten Howie Epstein. 

2014: 
Comeback-kid på jakt etter familie- og sjangerrøttene. 
Som hun finner. 
«Carter Girl» er countrymusikk, den gamle, uhippe, men energisk uærbødig og humørfylt nytolket. 

Carlene trenger ikke være stivt museal i møte med tradisjonen. 
Hun er tradisjonen. 

BESTE LÅT: 
«Troublesome Valley» 
