Plateanmeldelse:Herreløse - «Kall det hva du vil» 

Langt fra hjerteløst. 

ALBUM: 
HIP HOP Herreløse «Kall det hva du vil» (Herreløse) 

De beskjedne oslolegendene slo aldri helt gjennom med sin levende problembarnrap. 
Men et gjennombrudd var kanskje aldri målet da denne debutplaten, som fans har ventet på i nærmere ti år, viser at Herreløse er den mest erkenorske rapgruppen i verden. 

Feler, vikingreferanser, rorbuarock, flinkisreggae og tidvis overkommuniserende refrenger, forankret i norsk sosialrealisme. 
Apati, Panton og Mister holder det folkelig og jordnært, men klarer å utfordre følelsene med reflekterte rim og historier. 
Nå er personifisering av dop en av hip hopens eldste klisjeer, men «Narkotika» er nyansert knarkpoesi. 

Det organiske bandpreget på resten av platen er sjarmerende enkel, selv om man skulle ønske at rådet i «Knus en gitar» ble tatt på alvor i studio. 

BESTE LÅT: 
«Kan du se oss» 
