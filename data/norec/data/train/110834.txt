Jennifer Lopez:«Love?» 

(Island / Universal) 

Den tomme lyden av penger. 

Etter fire år og tvillingfødsel er Jennifer Lopez her igjen med et album som oser en million dollar. 
Men det er bare et skall. 
Bak den endeløse rekken av samarbeidspartnere, der svenske RedOne er sentral, finnes det oppsiktsvekkende lite personlighet igjen, dessverre. 

Den «Lambada»-samplende singlen «On The Floor» har likevel sørget for et solid comeback, men med et par unntak finner Lopez' stemme og hundremeterskogen av instrumentale, glossy detaljer hverandre aldri. 
Selv StarGate har hatt heldigere øyeblikk enn sin karibiske flørt «I'm Into You». 

Sammenlignet med hva Britney, Beyoncé, Rihanna og Lady Gaga har levert i det siste blir det nedrykk til annendivisjon for Jennifer. 

BESTE LÅT: 
«Villain» 
