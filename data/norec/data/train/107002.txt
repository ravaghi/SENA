Morgenfugl:«Morgenfugl» 

(Cand.web/Mudi) 

Sanger på nynorsk om tid og vann. 

Dorthe Aske og Magne Velle utgjør Morgenfugl, en duo fra Naustdal i Sunnfjord. 
Velle er låtskriveren og Aske vokalisten. 
Duoen serverer et knippe sanger som har tid og vann som felles tema. 
Det er sanger, rike på bilder og med musikk som holder seg i visepoplandskapet. 
Dorthe Aske har en god stemme som kler Velles nedstrippede, melodiske melodier. 

«Morgenfugl» er en litt ujevn produksjon, men med sanger som «Uovervinnelig», «Regn» og ikke minst «Morgenfugl» viser duoen seg fra sin beste side. 
Disse tre nevnte sangene burde absolutt være midt i blinken for å få radiospilling. 
