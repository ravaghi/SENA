Konsertanmeldelse:Uhip hipster 

James Murphy er førti og vil helst ikke være hip. 
Musikken hans er det uansett. 

KONSERT: 
LCD Soundsystem STED: 
Enga, Øyafestivalen PUBLIKUM: 
5500 

Hans LCD 
Soundsystem må være det nærmeste man har kommet Øyafestivalens essens på lang tid - dette eklektiske klubbrock-prosjektet som på hele 00-tallet har vært elsket og omfavnet av blant annet indie-guruene i Pitchfork. 
Som jo Øyafestivalen i sin tur elsker tilsvarende. 

Murphy - som på langt nær kler seg spesielt trendy i løs svart bukse og hvit t-skjorte - og hans fabelaktige band (et øyeblikk trodde vi lillebroren til Nick Cave var på perkusjon også) er nemlig musikalske indie-anere i fri flukt mellom pønken og discoen, mellom klubben og rock-scenen. 
Det er så ekstremt dansbart at det spørs om ikke LCD Soundsystem burde ha avsluttet på Øyas hovedscene i går istedenfor Pavement. 

Den voldsomme spennvidden ble i går rammet inn av innledende «Us V Them» og avsluttende «Yeah» i en versjon faretruende nær Datarocks «Fa Fa Fa», og samtidig har Murphy & gjengen en mesterlig evne til sakte å skru låtene til i intensitet. 

For å oppsummere LCD 
Soundsystem er det nærliggende å sitere fra dem selv; «Daft Punk Is Playing At My House». 
Sånn høres det også ut, og slik blir det moro av. 
