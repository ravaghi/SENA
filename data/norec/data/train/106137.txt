Bare skallet tilbake
Regi: 
Kevin Munroe. 
Genre: 
Animert action. 
Amerikansk 

NORSKE STEMMER: 
Christian Skolmen, Ove Christian Owe, Emilie Christensen, Lars Berteig Andersen, Benjamin Helstad, Erik Skøld, Christoffer Staib, Harald Mæle, Kristoffer Hoenvoll, Marian Aas Hansen. 

HANDLER OM: 
Det er en stund siden turtles'ne nedkjempet sin gamle erkefiende, Shredder. 
De har glidd fra hverandre. 
Eldstemann, Leonardo, er på en slags opplæring som menneskerettighetsaktivist i Latin-Amerika. 
Hissige og egenrådige Raphael fungerer som en slags egenrådig enmanns-borgervern i New York. 

Men så: 
En djevelsk, 3000 år gammel plan settes ut i livet når en stenrik forretningsmann begynner å samle steinskulpturer... 

DOM: 
Filmen er mye å se på, laget i det aller nyeste og smarteste som finnes av dataanimasjon. 
Men handlingen?! 
Et grassat usannsynlig oppkok av uforståelige konspirasjoner og konstruerte påhitt for, om mulig, å nærme seg den moderne filmverdenens hang til å true med - minst! 
- Dommedag. 
Om det skal være noe. 
Altfor lite sjarm, for lite varm pizza, for lite hygge, altfor lite barnefilm. 
