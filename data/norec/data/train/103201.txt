Mathias Stubø, «1979»
(BBE / VME) 

Mer dyktig enn interessant. 

Det kan være litt vanskelig å holde oversikten over den nesten irriterende flinkisproduktive Mathias Stubø. 
Bandprosjektet til 18-åringen, Proviant Audio, kom nettopp med et strålende album. 
Til høsten kommer minst to andre. 
Denne ukas debut under eget navn er nattlig chilldubdisko som er akkurat passe tilbakelent uten å bli umerkelig og usynlig. 
På ingen måte spesielt originalt eller nyskapende, og for det meste relativt anonymt latte-forglemmelig. 
Like fullt et flinkt og fryktelig dyktig svennestykke for bakgrunnsfestligheter. 
Neste gang klarer tønsbergenseren noe vi aldri har hørt lignende før. 

BESTE LÅT: 
«Every Now and Then» TOR MARTIN BØE 
