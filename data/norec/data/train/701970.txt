Absoslutt med det der!Fort. 

Dette er absolutt forferdelig. 

Det er absolutt flaut, stygt og begredelig. 
«Absolute beginners» fra 1986 har en slags kvart kultstatus fordi Julien Temple laget en fargeskeiv syngefilm der også David Bowie medvirket. 
I mange år har den vært et rykte, men nå kommer faktisk filmen på DVD. 

1958-gatene i London skildres som en tivolifarga musikalhappening. 
Mennesker i utspjåka klær som burde forårsake at engelskmenn ble tatt ut av evolusjonsrekka, hopper rundt til plagsom ressurs-jazz av den typen som ble laget for at folk skulle bli kvalme av å drikke brennevin. 

Midt på golvet danser Kitschy Kensit i et slags 8 ½ -kostyme. 
Jazzen og folka er borgerblide ting, for filmen handler om hvordan den nyoppdaga tenårings-kulturen blir ubehørig kommersialisert av gamle menn i stripete pyjamas. 
De tar musikken. 
De tar damene. 
De forsøker å få dagdriverne til å skaffe seg en jobb. 
Den sjokkerende mangelen på følsomhet straffes med halvannen time stygg musikk i verdens grimmeste film. 

I våre dager er det omvendt: 
Kapitalistene klager på folket. 
