Konsertanmeldelse:Pinglete 

Takler scenen dårlig. 

KONSERT: 
Yeasayer STED: 
Øyafestivalen, Oslo PUBLIKUM: ca. 5000 AKTUELL CD: «Odd Blood» 

Noen ganger er et spark bak alt som skal til. 
Og når denne Brooklyn-gjengen blir utsatt for strømbrudd etter tre tamme låter, kommer de revitalisert tilbake etter fem minutter. 
Men dessverre varer det ikke ut forestillingen. 

Deres perkusjonstunge, østligklingende ny-new wave er en sjelden fugl. 
Men det blir fort sutrete når fremføringen er så fislete, vokalen så veik. 
De duggfriske poptaktene de viste på sitt album av året viser seg å være prangende studiokonstruksjoner de sliter med å gjenskape live, det gjelder også hitperlen «Ambling Alp». 
Selv ikke når kveldssolen plutselig skinner på scenen under «Sunrise» greier de å løfte hodet skikkelig. 
