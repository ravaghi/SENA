Mørkt og godt
Kanadisk thriller, 15 år (egnet voksne). 
Regi: 
Atom Egoyen. 

Stjerner: 
Kevin Bacon, Colin Firth, Alison Lohman, Sonja Bennet. 

Handler om: 
New York 1957. 
En kvinne finnes død i hotellsuiten til to ekstremt populære TV-underholdere og rundbrennere (Bacon, Firth), kjent for sin drevne stil og mørke humor. 
Dødsfallet forblir et mysterium. 
Men det betyr slutten på duoens TV-karriere. 
New York 1972: 
En ung, pen og viljesterk journalist vil skrive boken som kan oppklare mysteriet, om og med de to. 

Dom: 
Besnærende «film noir» med dragende mørke over personer og hendelser, fremstilt i finurlig «lag-på-lag» i tid og sted. 
Likevel savnes det enda dypere mørke, den avgrunn det hele utspilles over - i det minste på kanten av. 
Glimrende spill av de to TV-entertainere Bacon og Firth, som kanskje - kanskje ikke - har begått den uoppklarte ugjerning. 

ELLEN MARGRETHE SAND 
