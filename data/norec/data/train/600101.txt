Pussig sak
I denne filmen, som like gjerne kan karakteriseres som en "komedie" enn som "action/thriller", oppdager tre ungdommer i en småby i USA, at de er i besittelse av supernaturelle krefter. 
Først blir de i stand til å bevege ting, som å bøye skjeer. 
Programmet utvides til å flytte biler mens de står og ser på. 
Og så tar de den helt ut: 
De blir i stand til å fly. 
Som Supermann. 
Som engler. 

Men se så: 
Den ene vil det gode med sine krefter, en annen vil det destruktive. 
Slikt må jo ende i katastrofe. 

Kvikt og behendig regissert, med kvikke og behendige skuespillere, bokføres dette til en pussig sak. 
Nei, et pussig sirkusnummer av en liten film, retter vi det til. 
