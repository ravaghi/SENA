En altfor stappfull gjesteliste
The New Pornographers burde nedbemannet sin ellers ypperlige popmusikk. 

||| 

ALBUM: 
Vancouver-bandet The New Pornographers må nok alltid finne seg i at deres nye musikk måles opp mot den ypperlige debuten «Mass Romantic» fra 2000. 

Masse overskuddBandet var tidlig ute med kraftfull, melodisk og på grensen til overbemannet indierock full av instrumentering og klapping, og man kan nesten se albumet som et forvarsel på populariteten til band som Arcade Fire og Los Campensinos!. 

Femteplaten «Together» er selvfølgelig ikke like god som debuten, men bedre enn forglemmelige «Challengers» fra 2007, og vi får noen karakteristiske og spretne hitlåter med masse overskudd. 

Stappfull gjestelisteSjekk ut «Crash Years» og glamrock-aktige «Your Hands (Together)», omtrent som å høre Marc Bolan i samspill med en gladtrist folkehøgskoleklasse. 

Problemet med «Together» — albumtittelen burde kanskje kunne fungere som en advarsel? 
— er følelsen av at sporene er nærmest overlesset på grunn av bandkollektivets mange ulike innspill. 

Med åtte faste bandmedlemmer og en gjesteliste bestående av Beirut-Zach, Okkervil River-Will og hele blåserrekka til Sharon Jones er det kanskje ikke rart at det blir mye lyd og mange kryssende ideer, men flere av sporene kunne med fordel ha vært gitt mer rom. 

Husk at måtehold er en dyd, også i popmusikken. 
