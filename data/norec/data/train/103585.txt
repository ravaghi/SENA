Anne Hvidsten:«Need to know» 

(Capitol/EMI) 

En solid og sterk debut fra en artist som har fremtiden foran seg. 

Unge Anne Hvidsten (22) har laget et debutalbum det står respekt av. 
Hun har selv ansvaret for all tekst og musikk, og de elleve sangene på platen viser med all tydelighet at Anne Hvidsten er en god låtskriver, en artist som både lager gode, iørefallende melodier og skriver tekster der hun har historier å fortelle. 

Hun lager gode, varierte popmelodier, melodier som vokser hver gang du hører dem. 
Hun beviser også at suksessen hun har hatt med singlen «Need to know» ikke er noe blaff. 
På debutalbumet har hun et sterkt knippe låter, der de vakre balladene «Stay with me» og «Falling» sammen med åpningslåta «Disconnection» viser hennes styrke som låtskriver og artist. 
Anne Hvidsten fortjener all den oppmerksomhet hun kan få. 
Norge trenger sårt nye, unge låtskrivere og artister som Anne Hvidsten. 
