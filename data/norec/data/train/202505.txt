Samsung YP-T8
TEST: 
Det har kanskje ikke skjedd så mye spennende i de flashbaserte MP3-spillernes verden i det siste, men nå gjør Samsung noe med det. 
YP-T8 er overraskende kul. 

De flashbaserte musikkspillerne har levd et stille liv ved siden av de mest omtalte 20 GB-store monstrene. 
I det siste har det begynt å skje ting  kanskje fordi iPod nano igjen gjorde flashminne hipt. 
For eksempel den nye YP-T8 fra Samsung, som er blant de aller mest funksjonelle spillerne i denne klassen. 

Interessant utseende 

Utseendemessig er den designet til å passe sammen med Samsungs mobiltelefoner. 
Formen ligner en kamskjellmobil, og fronten domineres av en stor og klar fargeskjerm. 
Spilleren er fremdeles svært liten og lett, og bør virkelig passe til enhver lomme. 

Riktignok må vi innrømme at knappeoppsettet er middels brukervennlig, bare fordi knappene er spredt over tre sider av spilleren. 
Navigeringen betjenes fra knappene nedenfor skjermen, menyaktivering og avspillingsknappen ligger på høyre side av spilleren, mens opptak- og hold-knappene er plassert langs venstre side. 
Det innebærer mye flytting av fingrene, og er ikke den mest optimale løsningen vi har sett. 

Det er den store og fine skjermen som tiltrekker seg mest oppmerksomhet her. 
Den er 1.8 tommer stor, og ikke bare viser den menyene i flotte farger. 
Den egner seg også fint (spillerens størrelse tatt i betraktning) til avspilling av videoklipp og fremvisning av bilder. 

Rik på muligheter 

Spilleren gjør nemlig mye mer enn bare å spille musikk. 
Den kan virkelig konkurrere med de store når det gjelder funksjonalitet: 
Den takler de fleste musikkformater, kan vise stillbilder, spille av video, har FM-radio, opptaksfunksjoner  og støtter til og med den samme bevegelsesfølsomheten som E760-telefonen fra Samsung (les vår test). 
Det innebærer at to av de fire medfølgende spillene styres ved å bevege spilleren i lufta, noe som faktisk fungerer forbløffende bra (selv om det ikke kan karakteriseres som mer enn en gimmick). 

For overføring av musikk og bilder trenger du ikke noe ekstra programvare. 
Det holder bare å koble spilleren til USB-porten å flytte filene over i riktig mappe. 
Det er litt verre med video  klippene må konverteres med et eget program. 

Selv om den overhodet ikke kan konkurrere med dedikerte bærbare videospillere, er altså skjermen YP-T8 godt egnet til jobben den gjør. 
Både videoklipp og bilder ser veldig skarpe ut, til tross for størrelsen. 

God lyd 

Som musikkspiller leverer den også varene. 
Lyden er varm og tydelig, med god bass og klar diskant. 
Du kan justere EQ-nivåene selv, velge blant forhåndsdefinerte lydvarianter og aktivere ekstra bassforsterkning og 3D-effekter. 

Det største problemet er at vår testeksemplar bare har 512 MB minne. 
Det innebærer begrensninger på hvor mye musikk, bilder og video du faktisk kan legge inn, og derfor blir herrer ikke denne spilleren noe aktuelt alternativ til harddiskbaserte mediespillere med flere titalls GB med plass. 
Du får riktignok en 1 GB-utgave av YP-T8, men det er heller ikke all verden. 

Men et interessant konsept er det, med morsomme muligheter, god lyd og batterikapasitet på rundt 20 timer. 
Er du ute etter en liten, flashbasert spiller er denne verdt å titte på. 
