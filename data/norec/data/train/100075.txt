Null$katte$nylterne- «Skrot» 

(Nosebleeder / MBN) 

Slipp disse gutta til på sommerens festivaler! 

Namsosbandet Nullskattesnylterne nærmer seg sakte sine store idoler i DumDum Boys og Raga Rockers, men mangler foreløpig disse guttas naturlige autoritet, på lik linje med sine samtidige pønkrock-legionærer i Skambankt og ikke minst Johndoe - de to trønderbandene er tydeligvis oppflasket i samme riff-fabrikk. 
Og det er mye kontant rock-moro på «Skrot» som burde få sommerens festivalpublikum - fattige som de er blitt på god, fengende rock'n roll på norsk - til å bikke med både hode og føtter i varmen. 
Pluss skal Nullskattesnylterne også ha for en strålende cover av bysbarna Prudences «På botne e vi ganske lik». 
Det beste fra Namsos på lang tid! 

ANBEFALTE KJØP: 
«Stol på mæ», «Predator», «Placebo» og «På botne e vi ganske lik». 
