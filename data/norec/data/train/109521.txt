Andy Sheppard:«Movements In Colour» 

(ECM/Grappa) 

Melodisk og lekent. 

Det er en leken, melodisk flyt over den siste utgivelsen til Andy Sheppard. 
Den britiske saksofonisten har alliert seg med blant andre Arild Andersen og Eivind Aarset, i tillegg til gitarist John Parricelli og Kuljit Bhamra på tabla og annen perkusjon. 
Sistnevnte gir et vesentlig bidrar til den lette, luftige stemningen som gjennomgående preger platen, i tillegg til Andersens underfundige, noen ganger påståelige basslinjer. 
Sheppards tone er myk og vakker og står fint til de melodiøse linjene i komposisjoner så vel som improvisasjoner. 
Uttrykket er meditativt, men ikke stillestående, her er skjønnhet og ro kombinert med glimt i øyet. 

ANBEFALTE KJØP: 
«La Tristesse du Roi», «Ballarina», «May Song» CARL PETTER OPSAHL 
