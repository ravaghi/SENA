Omhyggelig og ømt barneportrett
Regi og manus: 
Semih Kaplanoglu 

Skuespillere: 
Bora Altas, Erdal 

Besikcioglu, Tülin Özen 

Sensur: 
Tillatt for alle 

For noen vil helt sikkert denne filmen være på linje med å sitte og se maling tørke. 
Den utspilles i Svartehavsregionen av Tyrkia, en region med et levesett, en kultur og en religion kraftig annerledes enn vår. 
Filmen fokuserer på en seks år gammel gutt. 

Men som du husker: 
Menneskenes hjerter er alltid de samme, overalt, til alle tider. 
Hvis du gir deg selv tid og åpner noen kamre i deg, kan denne filmen gi en fin opplevelse. 

Denne gutten, Yusuf, er sky og hemmet. 
På skolen stammer han, sammen med sin far snakker han åpent og utvunget. 
Moren når ikke inn til ham på samme måte som faren. 
Han holder seg inne i friminuttene, han ser de andre leke fra klasserommets vindu. 

Hans far drar til et annet område for å samle honning, et livsviktig arbeid. 
Der blir han borte. 
Yusuf søker etter ham på egen hånd. 

Denne filmen har et uttrykk og en fortellerstruktur av stor ro. 
Men det er en ro som besittere dybde og avgir ringvirkninger av dybde, ingen treghetsfølelse. 
Symbolikken er nær og fattbar, og skuespillerne tolker sine skikkelser helt uten glamour eller tendenser til soloutspill. 

Igjen: 
Åpner du deg og gir deg selv tid, er «Honning» et filmverk som vil kretse lenge i deg. 
På den gode måten, som en melodi du ikke får ut av hodet, av sinnet. 

Regissør og manusforfatter Semih Kaplanoglu er kanskje mest kjent for filmene «Süt» (2008) og «Angel's Fall» (2005). 
