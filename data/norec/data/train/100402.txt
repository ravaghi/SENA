Karianne Arntzen Band:I går kveld 

Delikat overraskelse fra Sandnes. 

SJANGER: VISER «I går kveld» (Via Music) Karianne Arntzen er en av disse mange debutantstemmene som ufortjent forsvinner i mylderet av norske plateutgivelser hvert år. 
Arntzen har i utgangspunktet en ganske så vanlig sangstemme, men den eier samtidig en så innsmigrende og insisterende personlighet at du tvinges til å spisse ører fra første akkord i nydelige «Finna et svar». 
Denne nysgjerrigheten trigges også av låtene hennes - fulle av lengtende, ettertenksomme bilder og stemninger som understøttes av fløyelsmyke kammerarrangementer i vise- og jazzsjangeren. 
Det hviler en behagelig aura og tone over denne platen som er svært tiltalende. 
«I går kveld» er i det hele tatt en av de mest oppløftende debutantene jeg har hørt i år. 

Anbefalte kjøp: 
«Finna et svar», «Kom hjem», «Kem ser» og «Så lenge». 

STEIN ØSTBØ 
