Rålekkert over Wallander
Regi: 
Birger Larsen. 
Med: 
Rolf Lassgård, Marie Richardson, Peter Gantzler, Christer Fant, Kerstin Andersson. 
Svensk thriller. 
15 år. 

Usedvanlig velskapt thriller over Henning Mankell-roman om makabre mord og hemmelig kjærlighet. 

Det er en rålekker filmthriller danske Birger Larsen har regissert for svenskene over Henning Mankells «Ett skritt etter» - den syvende boken om Ystad-politimannen Kurt Wallander. 

De ekstremt vitale foto og skift gir en tone av konstant, illevarslende spenning til det mangslungne mysteriet, som åpner med et makabert likfunn: 
Tre oppgravde, halvråtne ungdommer rundt et bål i skogen. 
Det er begynnelsen til en serie mord som skal vise seg ha nærgående, personlige forbindelser også til en forbløffet Kurt Wallander. 

Dette er filmen som holder fast i Rolf Lassgård i Wallander-rollen - en rolle den velvoksne Lassgård spiller i stadig mer neddempet versjon. 
For sjelden har vel den robuste politimann så mye å tenke på i den subtile kjærlighets uvante domene. 
Men man skal heller ikke mista seg: 
Når det kreves, våkner han også bråfort til liv og handling. 

Mye av filmens styrke ligger i et tett og velspillende ensemble, især av Wallanders nærmeste medarbeidere Maja (Marie Richardson) og kollegaen han så feilaktig trodde han kjente - Kalle Svedberg (Christer Fant). 

Med «Ett skritt etter» og dette innslag av «danskehjelp» har vår venn Wallander fått et fornyende og velfortjent filmatisk «løft». 

ELLEN MARGRETHE SAND 
