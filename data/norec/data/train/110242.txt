Film:Potent thriller 

«MARTHA MARCY MAY MARLENE» Elizabeth Olsen, lillesøster til de berømte Olsen-tvillingene Mary Kate og Ashley, overbeviser sterkt i denne potente thrilleren om sektlivets mørke sider. 

I rollen som Martha uttrykker hun underkuelse og frykt med en vár blanding av resignasjon og anspent årvåkenhet. 
I trygge omgivelser hos storesøsteren, manes fram situasjoner av ubehagelig karakter fra livet i sektlivets klo. 

En urovekkende tone gir filmen nerve, selv om detaljer rundt søsteren og hennes mann er unødig påklistret. 

BORGHILD MAALAND 
