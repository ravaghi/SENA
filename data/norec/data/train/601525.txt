Finner ikke roen
Artist: Wiz Khalifa 

Plateselskap: 
Atlantic/Warner Music 

Sjanger: 
HIP HOP 

Det er en mer voksen Wiz Khalifa bak «Blacc Hollywood», men hans femte album lider under en moden artist som ikke klarer å gi slipp på det gamle. 

Khalifa har et image som en rebelsk 20-åring med en forkjærlighet for festing, rus og røyk. 
Nå har han giftet seg og fått barn, og det virker som at både han og albumet dras mellom disse to kontrastene i livet hans. 
På den ene siden har vi låter som «KK» og «So High» hvor tekstene omfavner hans party-liv. 
På den andre siden får vi en mer ærlig og ekte Khalifa med låten «House in the Hills» — med tanke på teksten, er denne blant albumets sterkeste. 

Men det er kompet som er albumets dypeste fallgruver. 
Valg av samples virker tilfeldig og selve lydbildet er enkelt og nedstrippet, og ikke på den bra måten som Rick Rubin skapte under «Yeezus». 
Det er platt og kjedelig. 

Den andre fallgruven er singelene «Stayin' Out All Night» og «Promises» som er blant hans mest pop-infiserte låter. 
Her har Khalifa valgt å bytte ut rappen med sang. 
En dårlig idé med tanke på en svak stemme og derfor overdreven bruk av autotune. 

Wiz Khalifa er best når han går bort fra sin overdrevne hedonisme og selvgodhet og lar oss bli kjent med den ekte Khalifa. 
