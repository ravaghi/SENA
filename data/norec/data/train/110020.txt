Nicki Minaj i Oslo Spektrum:Bombastisk fargeklatt 

I et ellers mannsdominert landskap har en rapper av Nicki Minaj sitt kaliber vært etterlengtet. 

Konsert: 
Nicki Minaj Sted: 
Oslo Spektrum, Oslo Publikum: 6800 (utsolgt) 

Den halvpsykotiske midt-i-fleisen-attituden har sprengt store deler av den mannlige konkurransen av banen - og det tøffe uttrykket har ikke gått på bekostning av feminiteten. 

I hvert fall hvis rosa og trampegange i kolossale hæler fortsatt regnes som feminint. 

Havet av ferske tenåringsjenter og smarttelefoner bader i det Barbie-fargede lyset. 
Teppet faller og der står Nicki blottet for all sin fargerike prakt. 
Sammen med danserne er hun uniformert i gotiske munkekapper. 
Skrikene er så høye at man skulle tro Bieber-fansen var leid inn i salen. 

Damen starter som en avsagd hagle med «Roman Holiday» og de påfølgende fire sporene som lover godt for kvelden. 
Man er vant til å se skjermer på hver side av scenen for at publikummerne skal få med seg spetakkelet på scenen, men savnet forsvinner når fargetrollets tilstedeværelse (og volumøse bakende) er så enorm at den gjør seg bemerket i alle av Spektrum sine hjørner. 
Det er bare sånn det er når Nicki rapper. 
Hun er dynamitt. 
Men mest når hun rapper. 

Som albumartist har hun gjort seg kjent for å mangle fokus, da hun foran å konsentrere seg om hennes styrke som rapper, heller vil være med i Katy Gaga-klubben. 
Det merkes stort på halvdelen med den generiske stekemusikken. 
Men kidsa liker det, og for Spektrum er det vel det eneste som betyr noe akkurat nå. 

Var du på konserten? 
Si hva du synes i kommentarfeltet i bunnen av artikkelen. 

Med seg har en skrikende DJ med det passende navnet DJ wHeadache og sammen får de sitteplassene til å bli ståplasser. 
De som allerede står er så vidt nær bakken. 

Og de oppmøtte ungjentene har husket å lære seg enderimene, men faller totalt av når en litt overengasjert Minaj retter mikrofonen mot dem under det flotte "Monster"-verset sitt. 
En litt klein situasjon oppstår i det hun sier «I don't know what to say. 
You guys know EVERYTHING!». 

Med nok rosa til å gi 6800 mennesker diabetes, avslutter Nicki med et fargerikt sirkus av «Super Bass». 
Men Nicki har glemt litt av seg selv, da. 

Noen eksterne linker 
