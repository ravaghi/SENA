Creative Zen V Plus
Creatives Zen V Plus er den eneste spilleren i denne testen som er betraktelig mindre enn iPod nano... i det minste i høyden. 
Den er dog mer enn dobbelt så tykk, noe som i det store og hele får den til å virke litt liten og klumpete, men også solid. 
Ettersom spilleren i stor grad er plast kommer tyngden på rett over 40 gram, også i samme klasse som nano. 

Liten spiller med mye ekstra 

Spilleren kommer fiks ferdig med programvare som gjør det enkelt å overføre musikk, og dessuten konverterer bilder og film til et format spilleren takler. 

I esken er det også gjort plass til en liten pose av stoff å ha spilleren i, en bærestropp, USB-kabel, hodetelefoner og ledning til linjeinngangen - et must siden nevnte inngang bare tar 2,5mm minijack. 
For øvrig nevner vi at USB-porten er en slik liten Mini-USBport som vi finner ganske så utbredt på små moderne digitale enheter, noe som hjelper på det å bruke spilleren som flyttbar disk. 

Zen V Plus har basert sin navigering på samme lest som sine større slektinger, så de som er vant til Creatives Zen-serie vil kjenne seg igjen ganske fort. 
Hovedsakelig bruker du en liten og kort styrepinne/joystick på midten av spilleren til å flytte markøren og velge. 
Pinnen føltes litt for kort og upresis i begynnelsen, men vi vendte oss fort til den og den fungerer for så vidt bra, men å bla seg opp og ned i lange lister tar litt for lang tid. 
Akkurat på det punktet savner vi et skrollehjul eller -felt. 

Zen V kommer i ekte plast og er rund i kantene, noe som gjør at den ligger godt i hånden. 

Setter vi Zen V Plus opp mot iPod nano er det på ekstrautstyrssiden Creatives kandidat drar fra. 
Først og fremst en god radiodel, men også mulighet for å spille inn fra eksterne kilder. 
Eller hvorfor ikke ta opp verbale små notiser til din fiktive sekretær med taleopptakeren? 
Diane, I'm holding in my hands a small box of chocolate bunnies... 

Kvaliteter 

Zen 
Vs skjerm er av typen OLED, som gir sterke farger, stor innsynsvinkel og lavt energibruk. 
Dessverre er ikke kontrast eller skarphet så god som på for eksempel iPod, men det vil ikke være noen stor sak for de aller fleste. 

I tillegg er det mulig å se film/video på den lille skjermen, selv om det er grenser for hvor lenge det er moro å stirre på en halvannentoms skjerm. 
En annen stor svakhet er dessuten at de konverterte filmfilene har en tendens til å ende opp som større enn originalene, så pass på plassen. 

Zen V Plus kommer med 9 klanginnstillinger, og liker du ikke noen av dem kan du også lage din personlige preferanse med equalizeren. 
Utgangseffekten er omtrent på linje med den vi finner på iPod Nano. 

Creative oppgir 15 timers batterilevetid. 
Under vår praktiske testing oppnådde vi dog 21 timer, men det er altså med kun avspilling og ingen navigering rundt i menyer. 

Konklusjon 

Det er vanskelig å ikke sammenligne Creatives Zen V Plus og iPod nano ettersom de stiller i samme vekt- og prisklasse. 
Utvilsomt gir Zen V mer mer pønsj for penga, men det Apples nye Nano mangler i funksjonalitet tar den igjen i stil, brukervennlighet og spilletid. 
Altså kan vi ikke kalle Zen V Plus for en "iPod-dödare" i den forstand. 
Det er så enkelt som å si at noen liker appelsiner, og noen liker, tja.. 
epler, for å si det sånn. 
