Geir Sundstøl & Lynni Treekrem «Sweethearts»
(MBN) 

Duettplate med ti coverversjoner av mer eller mindre kjente sanger. 

Denne platen har jeg problemer med å skjønne er gitt ut i det hele tatt. 

Her har ekteparet Geir Sundstøl og Lynni Treekrem (det var i alle fall det de het tidligere) gitt ut en plate der de lager egne versjoner av kjærlighetssanger. 
Det er ikke spesielt vellykket når de ikke klarer å tilføre de opprinnelige sangene noe nytt, eller gi dem et preg som du legger merke til. 

Det hjelper lite om det for eksempel er «Tonight's the night» med Rod Stewart, Elton Johns «Blue eyes», John Lennons «Just like starting over» eller Nick Lowes «Let's stay in and make love». 
Disse versjonene er totalt uspennende, de har ikke evnen til å gripe eller røre noe i deg. 

Det hele blir en kjedelig samling der «Song for you» av Leon Russel og «You got gold» av John Prine er de minst dårlige. 
