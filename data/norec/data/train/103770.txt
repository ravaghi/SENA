Ingebrigt Håker Flaten:«Double Bass» 

(Sofa) 

Norske friimprovisasjonsmusikere har de siste årene lagt grunn for en eksklusiv, men voksende tradisjon for soloutgivelser, der Paal Nilssen-Love, Arve Henriksen og nå bassist Ingebrigt Håker Flaten er blant bidragsyterne. 
Genren er krevende for så vel lytter som utøver. 
Denne utgivelsen opplever jeg derimot som relativt lett tilgjengelig, med mye melodisk, meditativt spill, iblandet utforskende lydbilder i kontrabassens ytterregister. 
Bassen synger, grubler, snakker, hviner og dirrer. 
Flaten tilkjennegir en forbilledlig kombinasjon av tradisjonsforankring og eksperimenteringslyst, med sikker sans for linjer, tonekvalitet og form. 
Lydtekniker Thomas Hukkelberg bidrar med en nær bassen-opplevelse. 

CARL PETTER OPSAHL 
