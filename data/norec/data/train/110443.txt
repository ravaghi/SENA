Nydelige bilder, forvirret historie
Utrolig godt teknisk utført animasjonfilm om en handlekraftig mus i 3D. 
Fortellingen er svakere. 

HANDLER OM: 
Despereaux er en bitteliten mus med store ører, sterk interesse for litteratur og en utrolig nysgjererighet. 
Han er dessuten aldri redd, og overlever både forvisning fra museverdenen, den grusomme rotteverdenen og dessuten blir en uvurderlig hjelper for den stakkars isolerte prinsesse Pea, som går fra å være fanget i et glasstårn til å bli potensielt offer for rottenes grusomheter. 

Basert på Kate DiCamillos barnebøker. 

DOM: 
En utrolig godt fotografert animasjonsfilm med flott bilder! 
Nydelige farger, fantastisk tekstur, god musikk. 
Glimrende! 
Verre, da, med historien. 
Som sant å si er temmelig forvirrende til tider. 
Dessuten rå og grusom nok i perioder til å gi adskillig sjuåringer frysninger. 

Likevel, og i det store og hele: 
Et godt, spenstig og spennende kinoeventyr for hele familien! 
