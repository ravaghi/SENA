TDK 16XDVD 

TDK er svært kjent for plater og andre lagringsmedia, men DVD-brennerne er ikke like utbredt. 
Vi har testet toppmodellen som skal klare 16X i begge formater. 

Det dukker opp nye 16X DVD-brennere hvar uke, kan det virke som. 
Det som derimot ikke har dukket opp er plater som lar seg brenne med 16X hastighet. 
Derfor må vi ta til takke med plater som er spesifisert til 8X eller 12X, for både DVD+R og -R-formatene. 

LES OGSÅ: 

Når en ny brenner i tillegg støtter 4X brenning av DVD+R DL (Dual Layer) og det bare finnes 2.4X plater, blir det vanskelig å være helt skråsikker på hvor skoen eventuelt trykker. 

Den endelige dommen over 16X DVD-brennere vil derfor måtte komme litt senere i sesongen, men i mellomtiden er det interessant å teste hvordan brenneren takler det som er tilgjengelig av plater. 

Installasjon 

Brenneren var uten nykker ved installasjonen, og dukket opp som Master i Ultra DMA modus. 

Vi testet retail-versjonen, hvor brenneren leveres med monteringsmateriell, kabel og programvaren Nero Express 6. 

Vårt testeksemplar var utstyrt med svart front, i blank plast. 
Den så svært stilig ut i vår svarte Shuttle Reflexion... 

Ytelse 

Vi fikk anledning til å teste med 8X TDK plater av begge formater, i tillegg til Verbatim 8X og 12X. 
Det viste seg at +R plater fra Verbatim bare ble akseptert som 8X, mens TDKs egne 8X ble godkjent for brenning i 12X. 

På DVD-R var rollene byttet om. 
Der var det Verbatims 8X plater som ville brennes på 12X, mens TDK-platene bare ble godkjent til 8X. 

Dette gjorde at den raskeste brenningen av DVD+R var med TDKs egne plater, med 4:15 på 2 GB og 6:30 på 4 GB. 

Med Verbatim var tidene henholdsvis 5:56 og 9:17. 

DVD-R ble brent raskest på Verbatim, med 4:58 på 2 GB og 6:46 på 4 GB. 

Overskriving av 2 GB DVD+RW gikk på 6:40 

Brenning av CD gikk unna på 3:17 med Verbatim 52X plater godkjent som 32X. 

Ripping av musikkCD på 3:55. 
Her lå det an til bedre tid, men på de siste to sporene sank hastigheten fra over 32X helt ned til 11-12X. 

Dual Layer går langt tregere enn vanlig brenning, men her tar TDK solid innersving på sine konkurrenter! 
Den brenner 2.4X plater med 4X, og det vil si 26:18 på 2 x 4000 MB. 
Til sammenligning brukte Samsung 43:12 og BenQ 45:42 på de samme dataene. 
Vi snakker altså om utklassing ved Dual Layer. 

Konklusjon 

TDK har laget en svært lovende brenner, som er blant de raskeste og mest fleksible. 

TDK selges av bl.a. Telehuset, men prisen var ikke klar i skrivende stund. 
Vi tipper 1250 kroner inntil videre... 
