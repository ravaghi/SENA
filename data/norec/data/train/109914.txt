Plateanmeldelse:Oslo Ess 

Fremdeles feiende friskt. 

ALBUM: 
ROCK Oslo Ess «Verden på nakken, venner i ryggen«» (Indie Recordings) 

Problemet med «den vanskelige andreskiva» til Oslo Ess er ikke at den aldri blir dårlig, men at den med få unntak avviker fra debutens suksessformel. 
Den fremstår dessverre mer som en kopi enn et naturlig skritt videre, tross løfter om utvidet uttrykk. 

Men energien er definitivt intakt, gitarene skarpe og hissige, tempoet heseblesende, men melodiøst og Oslo Ess leverer fremdeles norsk rock-lyrikk over gjennomsnittet. 
Det stjeles freidig fra både Rancid, The Who og Springsteen (na-na-na-refrenget på «Caroline»), og Oslo Ess har tross alt skapt et solid stykke oppstemt feelgood-rock på norsk. 
Nok en gang. 
BESTE LÅT: 
«Caroline» 
