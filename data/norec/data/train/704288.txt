En bondesønn fra småbyen Taber
Corb Lund har holdt det gående siden 1995. 

Han er et langt større navn hjemme i Canada enn ute i den store verden, men kanskje vi er klare for Lund og hans The Hurtin’ Albertans med Grant Siemens, Kurt Ciesla og Brady Valgardson? 
Plate nummer åtte er en miks av americana, honky tonk, alternativ country og 70-tallslyd, og det er normalt slikt også nordmenn setter pris på. 

Lund har Marty Robbins' "Gunfighter ballads" som favorittplate og åpner passende nok med sin egen "Weight of the gun". 
Han fortsetter med etterdønningene av krigen i Irak, uvettig modernisering av Berlin og dødsfallet til en niese. 
Ikke nødvendigvis standard countryting, men så er han da heller ingen ordinær fyr. 

I så måte har han noe til felles med landsmann Neil Young, i tillegg til at de begge er bekymret for raseringen av landbruket. 

Beste spor: 
"Run this town", "Alice eyes", "S Lazy H". 
