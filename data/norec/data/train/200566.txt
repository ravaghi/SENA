Jensen LongRange
Det finnes flere alternativer teknikker for å få lengre rekkevidde på trådløst nett. 
Jensen har satset på en LongRange, som jobber innenfor dagens standarder. 

Vi har testet rutere med MIMO, som er forløpere til den kommende standarden 802.11n. 
Denne standarden er enda ikke i boks, selv om de få produktene vi har testet har fungert utmerket sammen med annet trådløst basert på standarden 802.11g. 

LES OGSÅ: 

Men Jensen har utviklet sin egen vri, som er basert på et brikkesett fra Atheros. 
Dette skal gi 54 Mbit over et større område enn ordinære løsninger, 2-3 ganger i følge Jensen. 
Rekkevidden påstås også å kunne bli 4-9 ganger lenger enn andre 802.11g-løsninger. 

Ruteren har 4 svitsjede porter, og funksjonaliteten er den samme som hos de fleste andre typiske 802.11g bredbåndsrutere, med 4 svitsjede porter, NAT, VPN, WPA, osv. og er enkel å sette opp via nettleseren. 
En glimrende veiviser er til god hjelp for de som skal innstallere en trådløs ruter for første gang. 

Testing i trevilla 

Vi testet ruteren Air:Link WBR 7954 og PC-kortet Air:Link 7054 i vår trevilla, og her fikk vi meget god dekning i hele huset, fra mønet og ned i kjelleren. 
Hastigheten var også like god over alt. 

Hastigheten lå likevel noe under andre rutere, MIMO-ruterne fra Linksys og D-Link lå begge et hakk over i hastighet. 

Testing blant mur og metall 

Trehus er en enkel utfordring for dagens trådløse rutere. 
Derfor tester vi også under langt vanskeligere forhold, gjennom tykke murvegger og bak dekorative innredinger av perforerte metallplater. 

Her var Jensen sin ruter vesentilig bedre enn ordinære rutere med tradisjonelle antenneløsninger. 

Selv om hastigheten falt en del, var forbindelsen brukbar både i posisjonen gjennom murvegg og lengst vekk fra ruteren og oppe på mesaninen bak stålplatene. 
