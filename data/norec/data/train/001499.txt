Kanon med løskrutt
M.I.A er best til å selge noe hun ikke nødvendigvis har. 
Les også: 
Lydverket møtte M.I.A. 

Den britisk-tamilske kruttønna M.I.A er kjent for både drøye utspill og bra musikk; men inntrykket etter rapperens konsert på Øya onsdag, er at hun egentlig ikke har så mye å komme med som liveartist. 
Som kunster og utøver at et gjennomført uttrykk har hun derimot langt mer å slå i bordet med - og evnen til å selge seg selv og gå høyt ut er beundringsverdig. 
På scenen finner vi både tilslørte kordamer, lasere og skjermer - og ikke minst har M.I.A med seg Rye Rye som sidekick. 
Hun må tilskrives mye av æren for at det er en viss flyt i konserten. 

I løpet av den halvannen time lange seansen på festivalens hovedscene får publikum presentert særdeles få fullstendige låter; greit nok at M.I.A er kjent for å basere mye av musikken sin på å klippe og lime; men det e rlett å bli utålmodige når vi kun får små smakebiter av de beste låtene, og at låter stadig blir pauset, tatt fra starten igjen, og brutt opp av sampler av iPhone-lyder, babygråt og gevær som lades. 

Til låten "Teqkilla" fra sitt årsferske album vil M.I.A ha dansere opp på scenen, og etter å ha understreket at de må være over 21 (?) siden hun har alkohol på scenen og langet halvslapt ut mot arrangøren og tourmanageren sin, får hun et knippe ekstatiske dansere opp. 
Låten seiler opp som et uventet høydepunkt på konserten - kanskje nettopp fordi vi for en gangs skyld får servert en hel låt, så og si uten avbrytelser. 

Som ekstranummer serverer M.I.A "Paper Planes" - sin aller største hit - og det er tydelig at publikum har hungret etter denne. 
Og merkelig nok ser de fleste fornøyde ut også, til tross for at 35-åringen jobber seg gjennom låta uten å treffe en eneste tone. 

Det man sitter igjen med er allikevel følelsen av å ha bevitnet noe usammehengende og hakkete uten noen spesiell substans; men hvem vet, kanskje det bare er M.I.A som har funnet en ny måte å være smart og utfordrende på. 

Se ny musikkvideo og les intervju med M.I.A fra Øya her. 

Bilder fra konserten 
