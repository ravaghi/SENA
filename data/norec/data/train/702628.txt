Virkelig ekstremt nært
Denne filmen er et lite mirakel, for den klarer å være oppskakende følsom i to timer uten sentimentalitet. 
Skildringen av en utrygg ung gutt som mister faren sin er så godt skrevet og så godt spilt at det antakelig er noe galt et sted. 

"Ekstremt høyt og utrolig nært": 
Amerikansk drama.2011. 2 timer, 9 minutter. 
11 år. 
Regi: 
Stephen Daldry. 
Med: 
Thomas Horn, TomHanks, Sandra Bullock. 

Thomas Horn er en guttunge som ble født i 1997 avlege-foreldre i San Francisco, og han vant 31.000 doillar i Jeopardy, forThomas Horn er en slags nerde. 
Horn hadde aldri spilt film før da han bleplukket ut til hovedrollen i filmatiseringen av Jonathan S. Foers roman"Extremely loud and incredibly close". 
Hva dette viser, vet jeg ikke.Men guttungen er på filmlerretet den mest kompliserte personligheten jeg kanhuske å ha sett de siste åra. 
Han spiller overfølsom, nevrotisk autist med entroverdighet som overgår virkelighet; han er et stykke ren, overmannendediktning, han er en helt og en pasient. 

Foers historie handler om en gutt som hadde en utrolig far.For at den nervøse gutten skulle komme seg ut i verden, diktet pappaen opp enforsvunnet bydel i New York og satte gutten i gang med å lete. 

Så dør pappaen i tårnene. 
Terrorist-tragedien er såforferdelig enkelt og usentimentalt skildret at det antakelig ville værtforbudt i Norge, men enkelheten river ut hjertet ditt med tilhørende innvollerog den fyller hodet ditt med snørr. 
Jeg tror nesten aldri jeg har sett en filmsom slo meg så voldsomt ut. 
I et forkava forsøk på å få igjen forstandenkonsentrerte jeg meg om historiens diktning om letingens egenart og verdi. 
Mendet gikk ikke. 
Den såra guttungens forsøk på å fastholde de åtte minuttene detvil ta før vi oppdager at sola slukna, er så intenst skildra at tanker glipper,rasjonalitet drukner, forstand overflødiggjøres. 

Alt skyldes skuespilleren Thomas Horn, som altså er enumeritert legesønn fra San Francisco. 
Et ubegripelig unntaksmenneske som var istand til å føle og formidle de sarte mellomstadiene mellom livsfrykt ogintuitiv, intellektuell overlevelse. 
