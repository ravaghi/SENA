Ytelse og konklusjon
Vi ser hvor godt Zeptoen gjør det i praksis - og hva som går galt. 

Som nevnt er såpass små bærbare for spill nokså sjelden kost - det er normalt sett 15,4-tommere og større maskiner som hører til den kategorien. 

LES OGSÅ: 

Vårt testeksemplar har en Core 2 Duo T9300 - denne kjører på 2,5 GHz og er en av de kraftigste prosessorene vi har hatt i en bærbar for testing. 
Grafikkløsningen er det nVidia som står for med et GeForce 8600M GT. 
Det har 512 MB dedikert minne. 

Jovisst har vi sett på kraftige småtasser før, men de fleste av disse har hatt en langt svakere grafikkløsning. 
Det er derfor ikke lett å finne bærbare å sammenligne med direkte, men for å få et visst grunnlag her har vi tatt en kikk på både en litt mindre og en litt større maskin, representert ved henholdsvis Dell XPS M1330 og Multicom Compal IFL90+. 

Felles for disse to bærbar er at de i likhet med Zeptoen til en viss grad kan konfigureres etter ønske, men de er også forskjellige med tanke på grafikkløsning. 
13,3-tommeren XPS M1330 har et GeForce 8400M GS, mens Multicom-maskinen har den samme løsningen som vi finner i Zeptoen - 8600M GT. 
Men IFL90+ er altså en 15,4-tommer. 

Ytelse i PCMark05: 

PCMark05 bekrefter at denne bærbare har mye under panseret, men her er det altså i stor grad et spørsmål om hvordan du konfigurerer PCene. 
Både XPSen og IFL90+ ble testet med mindre minne, tregere prosessor og 5400 RPM harddisk mot Zeptoens 7200 RPM. 

Ytelse i 3DMark05 og -06: 

Det kan virke litt merkelig at Zeptoen gjør det dårligere enn IFL90+ i 3DMark05, men det har sin forklaring, som vi straks kommer til. 
IFL90+ ble forresten dessverre aldri testet med 3DMark06. 

Batterilevetid 
Vårt eksemplar av Znote 6224W kommer med et 6-cellers standardbatteri, men du kan få større batterier dersom du godtar høyere vekt og mer masse. 
Batteriet holdt i nesten to timer i vår test, noe som ikke akkurat er imponerende - men heller ikke spesielt overraskende. 

Merk at resultatet for IFL90+ er med et 9-cellers batteri. 

Houston, vi har et problem 

Det er en grunn til at vi sjelden ser kraftige prosessorer og grafikkløsninger i såpass små bærbare - som kjent utvikler slikt en god del varme, og varmen må ledes vekk. 
I stasjonære og større bærbare er det plass til gode løsninger for dette, mens det i mindre maskiner ganske enkelt fort blir for trangt. 

Og kjølingen er punktet der Znote 6224W virkelig faller gjennom. 
Den blir nemlig svært varm, som for det første gjør at vifta går konstant - noe som høres. 
Det andre er at kjøleløsningen ganske enkelt er for dårlig. 
Under hard belastning ligger prosessortemperaturen på om lag 80 grader, og grafikkløsningen går opp mot 120 grader. 

Slike temperaturer er slett ikke godt for komponentene i det lange løp, og fører dessuten til at ytelsen automatisk reduseres i et forsøk på å holde temperaturen nede. 
Så i praksis vil altså spilling føre til redusert ytelse - om du da får spilt noe særlig i det hele tatt. 
Vi opplevde nemlig også under testingen at maskinen ganske enkelt slo seg av på grunn av varmen. 

Vurdering og konklusjon 

Zepto har lenge tilbudt anstedige bærbare til gode priser, og vi likte for så vidt Znote 6224Ws forgjenger. 
Men når det gjelder nettopp 6224W er vi på ingen måte fornøyd på tross av god ytelse. 

Fordelen ved å velge en 14,1-tommer skal være mindre størrelse og lavere vekt, men kort batterilevetid tvinger deg mer eller mindre til å alltid ha med deg laderen eller velge et større batteri. 
Uansett får dette vekt og/eller størrelse opp på nivå med en 15,4-tommer. 
Og går du du opp til denne klassen får du bedre utstyrte maskiner til lavere pris enn en tilsvarende Znote 6224W. 

Men selve spikeren i kista er det alvorlige problemet at den ikke tåler varmen den selv genererer under hard, langvarig belastning av prosessor og grafikkort. 
Dette er selvfølgelig noe en bærbar PC profilert som "spillmaskin" burde takle, og betyr strykkarakter i kvalitet. 

På bakgrunn av dette kan vi ikke se noen grunn til å anbefale kjøp av Znote 6224W. 
