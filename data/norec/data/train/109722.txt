- En ansiktsløftning Knut Kristian Hauger, ansvarlig redaktør i Kampanje
VGs nye lørdagsmagasin er ved første øyekast blitt til forveksling lik Dagbladet Magasinet. 
Når man blar igjennom VGs nye magasin, som har blitt langt mer stilig og glossy, kommer det tydelig frem at Jane Throndsen, Dagbladets tidligere Magasinet-sjef, er hentet inn til stillingen som ny magasinredaktør i VG. 
Hun har like fullt gitt VG Helg en ansiktsløftning og designen er ren og pen. 
Dette kommer til å slå an blant annonsørene. 

Vi savner det kraftigere og mer gjenkjennbare VG-stempelet på magasinets nye visuelle profil. 
VG-logoen er tydelig på forsiden, det er vel og bra, men avisens identitet og sjel er utvannet innover i magasinet. 
Vi tror imidlertid at leserne vil sette pris på produktet. 
