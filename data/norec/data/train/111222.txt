My Chemical Romance:«Danger Days: The True Lives Of The Fabulous Killjoys» 

(Reprise / Warner) 

Mer heseblesende konseptrock. 

Fire år har gått siden New Jersey-bandet satte verden på hodet med «Black Parade» - et konseptalbum så mørkt og treffsikkert at det satte en hel emo-generasjon i momentan depresjon, tross det ultrafengende tonefølget til det svarte bakteppet. 

Konseptet var nær ved å knekke My Chemical Romance som band også. 
De gikk i studio med to intensjoner - ha det gøy, samt unngå å lage et nytt konseptalbum. 
Bare for å oppdage at ingenting var gøy før et nytt konsept var stablet på beina. 

Konseptet har et mer positivt fortegn nå, samtidig som energien og de irriterende fengende pop-pønksangene nok en gang vil sikre en seiersgang over verden. 
Skreddersydd for et nytt besøk på eksempelvis Hove til sommeren. 

BESTE LÅT: 
«Party Poison» 
