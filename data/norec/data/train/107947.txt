Snuten: «We Are The Future»
(C+C Records) 

Overskudds-album fra roteloftet 

Urbanistene Ivar Winther og Martin Bjørnsen, kjent fra spaltene til Natt og Dag, er tilbake som Snuten med albumet «We Are The Future», som trygt kan sies å være et overskuddsprosjekt. 

Snuten er et pussig elektronikaprosjekt som ganske enkelt unndrar seg all båssetting. 
Det er ingen dum ting, for å si det slik. 

Albumet «We Are The Future» handler om å følge egne innfall og instinkter. 

Snuten gir, ironisk nok, blaffen i hva alle andre måtte mene, enten de sysler med elektropop, tekno, hip hop eller jazz. 

Med hjelp fra gode venner som Ole Staveteig, Tore Jazztobakk, Darkside Of The Force, Håkon Kornstad og Christer Falck har Snuten skrudd sammen et album som er spekket med sløy humor, infantilt tullball og feite rytmer. 

Det er med andre ord ingen grunn til å ta Snuten alvorlig. 

Derimot skal det godt la seg gjøre å sitte stille på spor som «Hug The Police», «Darklow» og rapparodien «Bajs i Fittan», hvis tekst selv ikke Herodes Falsk hadde klart å skrive i sine villeste drømmer. 

ESPEN A. HANSEN 
