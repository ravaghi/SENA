Grusomhetens fabel
GENRE: DRAMA/ FANTASY (El laberinto del Fauno) Regi: 
Guillermo del Toro. 
15 års grense, frarådes under 15. Mexico, Spania, USA. 

MED: 
Ivana Baquero, Sergi Lopez, Maribel Verd, Alex Angulo, Doug Jones, Ariadne Gil. 

HANDLER OM: 
Spania 1944: 
Den blodige borgerkrigen er over. 
Men stadig pågår kamper i provinsen. 
11-årige Ofelia er på vei ut i skogen med sin gravide mor. 
Ofelias far er død, moren har giftet seg igjen med en, dannet, rå, hjerteløs kaptein i Francos hær, som forsøker å utrydde de siste partisanene i sitt distrikt. 

Tilværelsen virker totalt håpløs for Ofelia. 
Men så dukker det små feer opp, og viser vei til underverdenen: 
Hun er egentlig en dronning! 

DOM: 
En helt usedvanlig rik, symbolmettet og virksom fabel som beveger seg i et dessverre alt for aktuelt område: 
Hvor skal man rømme med sitt liv og sin bevissthet, når ikke lengre livet er til å holde ut? 

Dette er ingen - jeg gjentar: ingen! - barnefilm. 
Skjønt noe skjematisk og strengt tatt ikke helt realistisk i all sin realisme, er det likevel en film om grusomhet, barbari og despotisme - i kamp og kontrast med varme, fantasi, kjærlighet og vilje til overlevelse. 

Derfor: 
En sann opplevelse. 
