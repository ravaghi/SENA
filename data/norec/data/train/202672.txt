Konklusjon & karakter
Bor du i en liten leilighet og trenger ny TV, PC-skjerm og radio bør denne TVen stå høyt på ønskelista. 
Her får du nemlig alt i en lekker pakke. 

23-tommer tilsvarer en synsflate på ca. 59 cm målt diagonalt fra øverste venstre til nederste høyre hjørne. 
Det rekker godt i en liten stue, eller på kontoret slik at alle kollegaene blir misunnelige. 
Plassert i en stor stue vil den nok likevel bli litt i minste laget. 

Det er likevel ingen tvil om at du får kjøpt bedre TVer. 
Du får også kjøpt bedre PC-skjermer, og du får definitivt tak i bedre radioer. 
Genistreken til Philips er at de her gir deg alt på en gang, og at det hele er plassert i en meget lekker innpakning. 

Det holder i lange baner for oss, og har du en liten stue bør den definitivt tas med i betraktningen. 

Pris 

Vår test-TV ble levert av NSE.no som tar 15.695 for herligheten. 
Selv om dette langtfra er billig, betaler man som vanlig en del ekstra for godt design. 

For deg som sitter på gjerdet og venter på lavere priser, noterer vi også at prisen på denne modellen er hele 3.300 kroner lavere enn hva du måtte betale for forgjengeren da den var ny. 

Legg også merke til at prisen på forgjengeren har falt fra 18.995 til 14.995 kroner. 
Når prisforskjellen mellom disse to bare er 700 kroner er det i hvert fall ingen tvil om hvilken modell vi ville valgt. 
Den nye modellen er definitivt verdt prisforskjellen. 

Minispesifikasjoner: 

23-tommers LCD-skjerm, med oppløsning på 1280/768 

Lysstyrke = 450, kontrast = 400:1 

Sideinnganger: S-VHS, hodetelefon 

Inn & utganger bak: 
To scartinnganger, hvorav en med RGB inn. 
Lyd ut/inn, VGA og DVI inn. 

Mål (kun skjermen): 
Bredde =69 cm, dybde = ca. 9 cm, høyde = 37 cm. Vekt = 11,2 kg. 
