Ingen knockout
Regi: 
Uli Edel Med: 
Michael Jai White, George C. Scott. 

Det er laget mange gode filmer om boksing. 
Denne TV-filmen fra 1995 er ikke en av dem. 
Verken regissør eller skuespillere makter å gjøre oss nærmere kjent med en av verdens mest skremmende og fascinerende idrettsutøvere de siste tredve årene. 
I stedet serveres et slags best-of av tabloide avisoverskrifter fra skandalene fram til 1995, før det virkelig gikk nedover med «Iron Mike». 
Kjedelig og uinspirert, vent heller på dokumentaren med den ekte Tyson som ble presentert i Cannes. 
Null ekstra. 
