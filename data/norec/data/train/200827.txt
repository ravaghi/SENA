Sapphire Radeon X800 XL
LES OGSÅ: 

Sapphire sitt Radeon X800 XL-kort er lett gjenkjennelig på grunn av den iøyenfallende viften, som er laget Zalman - et selskap som er kjent for å lage store og stille vifter til prosessorer så vel som grafikkort. 
Det er også testens eneste som ikke trenger en ekstra strømkontakt. 

Stille, stor vifte 

Den store og stilige viften gjør derimot at heller ikke dette kortet får plass i en mini-PC. 
Samtidig gir Zalman-viften kortet en delt førsteplass (med POV GeForce 6800 GT) som mest stillegående, og det er uten tvil det som får flest stilpoeng. 

Sapphire sitt X800 XL-kort har derimot testen flotteste bundle, i hver fall hvis du ser på kvantiteten. 
Her får du ikke mindre enn to spill 
- Splinter Cell Pandora Tomorrow og Prince of Persia Sands of Time - og du får i tillegg en rekke DVD-programmer, drivere og en CD med overklokkingserktøy. 
Topp poeng for dette - selv om spillene kan sies å være gamle; Pandora Tomorrow har allerede blitt avløst av Chaos Theory, for eksempel. 

Rask, billig 

Ytelsesmessig ser vi at dette kortet er det raskeste av de to X800 XL-versjonene, og det er nesten 2.000 poeng over PowerColor sitt tilbud i 3DMark03. 
Selv om ytelsen er såpass mye bedre, koster det også mindre - som gjør dette til det beste X800 XL-kortet vi har med denne gangen. 

Vi er fortsatt langt unna ytelsen til GeForce-kortene i Doom 3 - et spill basert på OpenGL som Nvidia historisk sett har vært bedre i - men ser at dette og andre ATI-kort tåler kantutjevning og diverse filtreringsverktøy bedre. 
Altså at de ikke får like stor tilbakegang som GeForce-kortene med disse effektene påskrudd. 

Vivo 

I likhet med det andre X800 XL-kortet har Sapphire sin versjon støtte for video inn og ut. 
Du kan dermed både se dataen på TV, og ta op TV fra S-video eller kompositt-utgangen. 
Det er også HDTV-ut, som gir kortene litt ekstra levetid. 
Alle disse egenskapene ser vi på som store pluss, spesielt nå som PCen blir mer og mer selvfølgelig i en stuesituasjon. 

For de som på liv og død vil ha et ATI-kort, og som også tiltrekkes av testens billigste skjermkort, er dette derfor å anbefale! 
Samtidig har kortet den laveste prisen per 3DMark-poeng, som her kommer helt ned i 24 øre. 
