Leona Lewis «Spirit»
GENRE: POP (Syco/Sony BMG) 

En hån mot albumformatet. 
Frøken Lewis vant siste sesong av britiske «The X Factor» med overlegen margin, og har solgt i bøtter og spann av denne debutplaten i hjemlandet. 
Det er ikke så rart, for den er ledsaget av en aldeles fantastisk single: 
«Bleeding Love», rytmisk myndig soulpop av ypperste merke. 

Den ligger som første spor på albumet, fulgt av den mindre spennende, men høyst gangbare «Whatever It Takes» - en single, den også. 
Og deretter blir det klart at platen er en skikkelig luremus, for de resterende 11 sangene er drepende kjedelige. 

Lewis har den klassiske popdivavokalen, type Whitney Houston og Mariah Carey. 
Synd at hun også etteraper dem i taktikk, med flotte singler som brekkstang for å selge en hel plate med vektløse R&B-ballader man må være vokalfetisjist for å få noe ut av. 

ANBEFALTE KJØP: 
«Bleeding Love», «Whatever It Takes». 
