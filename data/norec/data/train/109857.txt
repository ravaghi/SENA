Toy: «Toy»
Lekker sjangerlek. 

Katastrofale tider for britisk indierock: 
Denne uken jobber NME febrilsk med å piske opp en slags «krig» mellom The Vaccines og Two Door Cinema Club, som begge har gitt ut hvert sitt underveldende album nummer to med «landfill indie» - herlig begrep på den begredelig referansefattige gitarrocken de befatter seg med. 

Denne debuterende londonkvintetten er mye mer sjarmerende. 
Vel pisker de inspirasjonskilder som har fått kjørt seg før; især er det krautrockikonene Neu! og deres patenterte motoriske beat det går i, samt visse ekko av My Bloody Valentines støypop, Velvet Undergrounds narkotiske tristesse og psykedelia à la Spiritualized. 
Men det låter tent og potent, som om de både forstår sine idoler og mener dette selv. 

BESTE LÅT: 
«The Reasons Why» 
