Nå kan du rive ost uten å ta neglene
Men funker det? 

Det er mange som har et elsk-hat forhold til rivjernet sitt, og det er egentlig ikke så rart. 
På den ene siden er det genialt at en dings kan raspe opp både gulrøtter, ost og citrusfrukter, men på en annnen side er det ikke like kjekt når det er fingertuppene dine som bidrar til at maten får ekstra krydder og aroma... 

Er du lei av å ofre både hud, negler og DNA hver gang du skal ha råkost eller ost på pizzaen? 
Da er kanskje rivjernet "Rotary Slice/Grater" noe for deg. 
Apparatet husker sikkert mange fra gamle dager, også kjent som tiden før 1980. 

Gir et nostalgisk tilbakeblikk 

Rivjern-maskineriet har tre føtter som det står på, fire avtagbare skjæreskiver som kan skiftes ut, og et håndtak. 
I stedet for å raspe gulroten rett opp og ned, som du vanligvis gjør, bruker du altså håndtaket til å sveive skjæreskiven rundt. 

Første møtet med dette rivjernet foregår ofte slik: 
"Åh, sånn hadde vi da jeg var liten. 
Er den virkelig tilbake?" med jubel i stemmen. 

Men det er når du først setter alt sammen og bruker produktet, at du skjønner hvorfor den har vært borte fra markedet en stund. 

Her er kjøkkendingsen vi ikke vil ha 
Er du enig? 

Ikke akkurat praktisk 

Ulempene er nemlig flere enn fordelene. 
Blant annet er utstyret ekstremt klønete å sette sammen, i tillegg til at du må skjære opp alt før du kan raspe det i små biter. 

Vi testet ut hvordan rivjernet funket på hard ost (manchego), hvitost, gulrot og potet. 
Dårligst jobb gjorde potetskive-kutteren, mens det fungerte best med hard ost. 
Uansett hva vi puttet i rivjernet, klarte det ikke å rive opp alt. 
Her blir det mye svinn. 

Det kjedeligste med det hele er vel egentlig at du får en stor oppvask, med mindre du elsker den slags. 

Produktet får like vel pluss for at du sannsynligvis vil gå fra kjøkkenet med fingertuppene i behold, i motsetning til standardvarianten. 
Men det er likevel generelt mye slit for liten effekt. 

Her kan du se hvordan det gikk da vi testet produktet: 
