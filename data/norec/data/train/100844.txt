Sahara Hotnights:«What If Leaving Is A Loving Thing» 

Stand By Your Band / Universal. 
Genre: 
Pop 

Veldig pent, kanskje for pent. 
Svenske Sahara Hotnights har etter hvert fått en trofast tilhengerskare også her hjemme i Norge, og jentene er fortsatt tro mot sin snille og melodiøse retropop med lette garasjeinnslag. 
Innertieren her heter «The Loneliest City Of All» og kunne like gjerne ha vært en låt skrevet og fremført av landsmannen Moneybrother, men denne er likevel ganske alene om å treffe blink. 
Det er nemlig ikke til å nekte for at uttrykket utover på platen blir temmelig entydig og til tider litt for pent, selv om en skarp produksjon gjør sitt beste for å få oss til å tro det motsatte. 
Kommersiell svenskepop er faktisk ikke hva den engang var for tiden. 

Anbefalte kjøp: 
«The Loneliest City Of All», «Neon Lights» og «Getting Away With Murder». 
