En perle av en konsert
Grungeveteranene Pearl Jam leverte en magisk konsertopplevelse på Telenor Arena. 

Pearl Jam har lagt ut på europeisk sommerturné og Norge er syvende land i rekken. 

Etter bandets tiende utgivelse og over tjue år som grungerockere av verdensklasse, var spenningen høy og forventingene store. 

Skyhøye forventninger 

Her er det mange ivrige sjeler. 
De klapper, plystrer og roper mellom hver rockelåt som skyller over dem. 

Kankje kommer de ut nå? 
Hva med nå?! 
Pearl Jam med sine mer enn lojale fans blir et vakkert skue. 

På scenen kommer de, mottatt med en jubel som kan stanse kriger og instifte ekteskap. 
De åpner rolig med «Pendulum» til allsang og fortsetter med «Hard to imagine». 

En slik kraft har Pearl Jam når de glitrer der, et steinkast unna, at Luke Skywalker ville vært misunnelig. 

Perfekt oppbygning 

Så smeller det til med «Last kiss» etterfulgt av «Mind your manners» 

Mange band benytter seg av en dynamisk oppbygning, men måten det musikalske bildet blir utbrodert på av Pearl Jam skriker musikkforståelse av rang. 

Nå tar vokalist og gitarist Eddie Vedder like så godt en piruett inn i nytt spektakulært univers. 
Grungerocken de forbindes med og elskes for, blir en eksplosjon på scenen. 

«In hiding» introduserer en mer klassisk rocka del av konserten. 
«Lightning bolt», tittellåta på det nyeste albumet, tas like godt imot som de eldre låtene. 

Publikum på tribunen tar beina fatt og løper ned mot scenen. 
Samspillet; band-tilskuer, er intet mindre enn trollbindene. 

Et personlig møte 

Bandets tilstedeværelse under de første tre kvarterene var upåklagelig, men under «My father´s son» viser Eddie Vedder at han også kan videreformidle sterke emosjoner. 

Det treffer og berører. 

Dette er et personlig møte og det ønsker Pearl Jam å understreke. 

De er ute blant publikum og publikum synger store deler av refrengene alene. 
De profilerte musikerene spiller fra adrenalinpumpende hjerter til hver og én av oss. 

Full allsang 

Så kommer «Even flow». 
En, om ikke dén, mest avspilte Pearl Jam låten. 
Gigantkoret, Telenor Arena, skuffer ikke. 

Til tider konkurrerer nærmest et band, som mer enn sikkert sprenger norske desibelgrenser, med folkehavet. 

Videre holdes nivået på topp. 
Bandet lyser av sann spillglede, influert av en øl eller to. 

Men litt snøvling mer enn tolereres av følelsesladde ansikter opplyst av blå og rosafargde lysstråler. 

En tydelig preget Eddie Vedder setter også av tid til å snakke om Roskilde-hendelsen. 

Natten til første juli 2000, da ni mennesker mistet livet. 
«We can get through the worst of tragedies, if we face the reality and work together». 
Publikum hedrer ofrene ved en kraftig applaus. 

Magisk opplevelse 

En akustisk og nedpå del, hvor «Footsteps» ble et av høydepunktene, løftes til kraftig Grunge. 
«Why go» blir stående igjen som en bauta. 
Pearl Jam på Telenor Arena, ble en magisk opplevelse. 

Frontfigur, Eddie Vedder imponerer med sin enorme tilstedeværesle. 
Om han mumler fram «Anyone got some marijuana?», taler alvorsord eller synger svingende på en gigantisk lyspære. 
