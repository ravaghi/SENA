Clap Your Hands Say Yeah:«Some Loud Thunder» 

(Wichita / Bonnier) 

Hypen er over... 

For nøyaktig ett år siden var Clap Your Hands Say Yeah den største Internett-hypen verden hadde sett, uten at de klarte å følge det opp med en virkelig god plate. 
Det klarer de ikke nå, heller. 
De gjør det ikke lett for seg når de i åpningskuttet (tittellåten) dessuten har slengt ut en demo-lignende versjon med forvrengt vokal og generell grusom lyd. 
Produksjonen faller heldigvis på plass etter hvert, men platen mangler både gode låter og en helhet som gjør den verdt å lytte til. 
Det Clap... mangler på låtsiden, tar de imidlertid igjen med masse vindskjev sjarm som fungerer bra som ørekrydder en kort stund, men som neppe vil bringe bandet et eneste steg videre fra undergrunnen. 

ANBEFALTE KJØP: 
«Satan Said Dance», «Goodbye To Mother And The Cove», «Five Easy Pieces». 
