Etter regnet kommer solen
Det er mye greier med Kanye, men musikk kan han. 

Det sies mye ymse på internett om Kanye West, det gjør det. 
De aller fleste sparker inn åpne dører, men noe er faktisk ganske treffende. 
Et høyt “prffft”, etterfulgt av et “hah”, kom i alle fall fra undertegnede da noen leverte en morsom, men relativ presis observasjon om hvordan Kanye West har utviklet seg som artist. 

“Kanye har blitt Eminem såpass gradvis at jeg ikke har innsett at sangene hans nå handler om å spise piller, fantasier om å drepe og et dysfunksjonelt ekteskap med Kim”, kimte det tørt fra en Twitter-konto for et par dager siden. 

Satt (veldig) på spissen og litt hjerterått, ja, men ikke usant, heller. 
På for så vidt sommerlige 
Ye er mannen åpenhjertig - eller i alle fall tilnærmet - om bipolar-diagnosen (som han selv mener er en superkraft) og det kjipe som følger med, som i "I Thought About Killing You" som øker i intensitet til en slags feit, sløy house-låt utover i sporet. 

Apropos det kjipe som følger med: på "Yikes" adresserer han effektene av reseptbelagt medisin over en alarmerende, småmørk beat, mens et av høydepunktene på Ye er "All Mine". 
Superenkel med få lag, men effektiv med en bass som drønner lytteren videre til melodiske og gospelaktige "Wouldn’t Leave". 

Så kommer favoritten til undertegnede i "No Mistakes" - en flott, oppløftende sak med tilnærmet perfekt samplebruk som blir flankert av den godslige stemmen til Charlie Wilson. 
Rocka "Ghost Town" er hyggelig siden Kid Cudi er med og Ye runder av med en lun åttitalls-ballade-greie på "Violent Crimes". 

Albumet, hvis man faktisk kan kalle det det, klokker inn på sju låter og snaue 23 minutter, har forøvrig en finfin bukett av flinke folk som bidrar. 
Og Kanye West viser at til tross for “its been a shaky ass year”, som han sier det treffende selv på Ye, at det å lage gode låter ligger latent uavhengig sinnstilstand. 
Vi hører det på Pusha 
Ts periodevis glitrende Daytona - og kommer sannsynligvis til å høre det på de resterende lanseringene som kommer fra hans leir utover sommeren - og vi hører det nå selv om Ye ikke nødvendigvis går inn på pallplassering når en skal rangere platene Kanye West har gitt ut. 

Men helt fint, er det. 
