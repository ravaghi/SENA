Beyonce: «Crazy In Love» (single)
(Columbia/Sony) 

Beyonce Knowles fra Destiny's Child tar ikke altfor store sjanser på sin første solosingle. 

Faktisk redder «Crazy In Love» seg på et grom-sample fra soulhistorien, The Chi-Lites' «Are You My Woman», og Knowles og hennes duettpartner Jay-Z makter aldri å lage like lekker lyd som heltene fra tidlig syttitall. 
Miksen av klassisk soul og moderne r&b blir faktisk oppsiktsvekkende stiv. 
Forhåpentlig har ikke unge og ekstremt talentfulle Beyonce helt mistet fokus i all sin glansete innpakning når resten av platen kommer senere i sommer. 
