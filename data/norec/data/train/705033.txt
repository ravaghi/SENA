Mørkt og godt i sola
Tross steikende sol og tidlig konsert-tidspunkt, var det endel sjeler som hadde funnet veien til Plenen og Purified in blood. 

Bandet selv lot seg ikke affisere av lite folk og 30 varmegrader. 
De kjørte på med sitt hardcore-show til seks i innsats. 
Med hopp og sprett og spark og hilsner til Trine, alle som kjører sin egen stil og til alle jenter og gutter som liker metal. 

De takket høflig for applausen etter hver låt og fortalte også hva sangene het, og av og til hva de handlet om. 
Fint det, for det var ikke alltid like lett å høre hva de sang. 
Lyden var ikke den aller beste. 

Men Zoom-vinnerne er samspilte etter mange konserter i Europa i år og det er hardt, aggressivt og fengende utført. 
Men Purified in blood er fremdeles ferske i faget. 
Vi er ikke like flinke som Iron Maiden, sa de etter en coverlåt. 
