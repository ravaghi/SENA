Til menigheten
Emosjonell synthpop fra skottene i Chvrches på Øyas nest siste dag. 

Det skal høres stort ut når skotske Chvrches, som består av Lauren Mayberry, Martin Doherty og Iain Cook, har konsert, spesielt når scenen er tilpasset musikken som den er på Øya. 

Den emosjonelle synthpopen deres har nådd land og strand, og en massiv fanskare har fulgt med siden The Bones of What You Believe i 2013 traff internettet: 
Et album som min kollega omtaler som "et uredd debutalbum". 

Hits som "The Mother We Share" fra nevnte album og "Leave a Trace" fra deres nyeste fullengder Every Open Eye, befester deres posisjon som en av de flinkeste i klassen, om ikke noe mindre kommersielt sammenlignet med andre sjangerkollegaer. 

"The Mother We Share": https://youtu.be/_mTRvJ9fugM 

"Under the Tide", "Keep You On My Side", "High Enough To Carry You Over". 
Over nesten industrielle trommer, er det mye følelsesbetont over det trioen driver med på scenen, eksemplifisert av Mayberry som spinner rundt og vil mye. 
Det samme gjelder når Doherty tar over mikrofonen ved to låter. 

I løpet av den tilmålte timen de har på festivalens nest siste dag går trioen gjennom det frenetiske og lettere anmassende men samtidig det søte. 
De vil mye og får til en del. 

Flere anmeldelser fra Øya 2016: 
