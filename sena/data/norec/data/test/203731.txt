OBH Nordica double Waffle iron Elite (6955)
Vaffeljernet fra OBH Nordica skal kun smøres før første gangs bruk. 
Jernet er blant de som steker vaflene raskest av alle i testen. 
Det er det eneste som råder deg til å presse ned lokket i starten av stekingen, for å fordele vaffelrøra. 

Temperaturinnstillingene er plassert noe upraktisk på nedsiden av håndtaket, og her blir det fort søl av vaffelrøre. 
Her er det små hull ved håndtaket som slipper ut dampen, slik at dette ikke blir varmt under steking. 
Du varsles med lyssignaler når vaffelen er ferdig. 

Dette står fint på høykant når du skal lagre vaffeljernet, og har spor til å kveile sammen ledningen. 

Hvordan blir vaffelen? 
Hver plate består av fire firkantige hjerter, som egner seg godt til bretting av vaffelen, men gir utseendemessig kjedelige vafler - og de minst smakfulle av alle i testen. 
De blir litt kjedelige i konsistensen, og for harde i stedet for sprø. 

Konklusjon: 
Et raskt vaffeljern som er praktisk ved lagring, men når resultatet blir kjedelige vafler, både i smak og utseende, er det et stykke til toppen av resultatlista. 

Pris: 549 kroner (veil. 
pris 699 kr) 
