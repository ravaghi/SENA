En skinnende popdrøm
«Wearing Nothing» demonstrerer igjen at Dagny er langt mer enn «Backbeat». 

Under by: 
Larm-debuten i fjor var Dagny Norvoll Sandvik én av tre som mottok NOPA-stipendet; et stipend som gis til unge, lovende låtskrivere som forventes å skulle skinne litt ekstra over det norske musikklivet i årene som kommer. 
De skrev: 

"Med låtskrivertalentet og stemmen til Dagny, kan hun tre inn i mange typer lydbilder fremover". 

«Backbeat» var Dagny sitt første gjennomslag og selve oppvarmingsøkten til Ultraviolet EPen; fem låter som ikke sidestilte seg med den nå allminnelige, kjølige elektropopen som har florert i Norden. 
Dagny sin appell var å være vesentlig mer organisk enn som så, ved å bruke band kontra maskin til å lage oppkvikkende gitardrevet pop. 

«Wearing Nothing» er en smal retrett fra hennes tidligere verker. 
Her har hun tatt et skritt nærmere mot nettopp elektronisk pop på egne premisser, med veiledning fra svenskene Ludvig Söderberg og Alx Reuterskiöld (Tove Lo, Zara Larsson). 

Fra første øyeblikk minner det ikke om Dagny, men heller mer om noe a la The Naked And The Famous. 
«Wearing Nothing» er mer seriøs og mindre lystig, der den omkranser seg av skinnende synth, stakkato bass og hi-hat-slag til å begynne med. 
Den bygger seg dramaturgisk opp med en rund, selvsikker basstromme for å signalisere at vi nærmer oss det herlig fyldige refrenget. 

Dagny klarer å vedlikeholde sangens vigør ved å være progressiv og ikke gjentagende gjennom å forbedre perkusjonen, legge mer kraft i stemmen og la refrenget utvikle seg. 
Ett lite kink dukker opp i det som føles som et forhastet mellomspill, og låta mangler det høyst udefinerbare "lille ekstra" for å gi den det siste dyttet til toppen. 

«Wearing Nothing» er en skinnende popdrøm fra dansegulvet, som appellerer til både kjærligheten og melankolien. 
Den demonstrerer at Dagny er mer enn «Backbeat», og at hun har flere sider enn den vi ble kjent med på Ultraviolet. 
Det er verdifullt. 

Se: Dagny og Kristian Kristensen fremfører "Fools Gold" på P3 Gull 2016: 
