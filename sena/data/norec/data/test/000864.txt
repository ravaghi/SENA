Magic:Duels 

En glimrende mobilversjon av verdens mest populære strategispill. 

Verdens mest populære strategispill, kortspillet Magic: The Gathering, gjør sitt endelige inntog på iPhone og iPad med Magic: Duels. 
En litt modifisert versjon med navn Magic: 
Duels: 
Origins kommer også ut på Playstation 4, Xbox One og PC i løpet av året. 

Kjernen i spillet, den strategiske dybden og muligheten til å samle på kort, er på godt vis ivaretatt og oversatt til en digital spillopplevelse. 

Ved hjelp av magi og monstre, som legges på spillebrettet i tur og orden, er målet å overvinne motstanderen. 
Kortene er delt inn i ulike elementer, som hver for seg har ulike spesialiseringer. 
Sammen to og to oppstår det unike og kraftfulle kombinasjoner som det krever kløkt å forsvare seg mot. 

Her har spillet en annen tilnærming enn hovedkonkurrenten Heathstone som deler kortene inn etter yrke (kriger, magiker, tyv, osv.). 
De utallige kombinasjonsmulighetene i Magic er mer avansert, og vil i det lange løp by på flere utfordringer. 

En konservativ tilnærming til gratismodellen 

«Free-2-play»-modellen utviklerne har valgt for den mobile utgaven av kortspillet gjenspeiler også samleaspektet fra den fysiske utgaven. 
Fra et utgangspunkt i en grunnpakke kan du kjøpe pakker med seks nye kort, hvorav noen kan være sjeldne og kraftige, for å utvikle din kortstokk. 
I norsk valutta koster én pakke med seks kort 19 kroner. 
Det er et skyhøyt nivå over andre spill med lignende gratis-å-laste-ned-betal-for-det-lille-ekstra-funksjonalitet. 

I spillets egen valutta «coins» koster en pakke 150. 
Brukere av nettfora som Reddit har vært svært kritiske mot den daglige grensen for inntjening av «coins» på 200, og mener at dette er et forsøk på å drive spillere til å bruke store pengersummer på å kjøpe kortpakker. 
Sammenlignet med andre «free-2-play»-spill er forskjellen tydelig, men utgiveren Wizards of the Coast har ikke forsøkt å etterligne dem som allerede gjør det godt. 

De har forsøkt å gjenskape alle sider av det klassiske kortspillet – om det er riktig vei å gå får forbrukerne avgjøre. 
I mine øyne fungerer det svært godt. 
Fremgangen er stor nok til at det ikke er nødvendig å bruke penger for å komme seg opp og frem. 

Målet er at spillere skal bruke kortene de har over lengre tid, bli kjent med dem og lære seg dem å kjenne. 
Gjennom repetisjon øker innsikten i hvordan spillet fungerer, og hvordan små endringer kan utgjøre store forskjeller i synergieffekten i hver enkelt kortstokk. 

Skjemmes av teknisk overmot 

Magic: 
Duels sitt hovedproblem er i mine øyne ikke relatert til innholdet. 
Teknisk overmot fra utviklernes side blir akilleshælen til et ellers god designet spill. 

Grafikken er rett og slett svært krevende, spesielt på iPhone. 
På Apples nyeste mobiltelefon iPhone 6 hakker grafikken ofte og bruke lang tid på å laste inn hver kamp. 
På eldre telefoner og iPad-modeller kan spillopplevelsen være svært frustrerende. 
Dette er nok fordi samme spillkode skal brukes på de svært mye mer kraftige spillkonsollene Playstation 4 og Xbox One. 

I løpet av lanseringsuken har spillserverne hatt tidvis store problemer, og enkelte dager har det ikke vært mulig å logge inn. 

Spillet har en offline-modus, men da lagres ei heller siste fremgang og det er ikke mulig å kjøpe nye kort. 
Slike lanseringsproblemer er dessverre vanlig i 2015, og bør være ordnet i god tid før et spill av denne størrelsen blir gitt ut. 

Magic: 
Duels har all funksjonalitet som erfarne spillere ønsker seg, og tar samtidig nye brukere i hånden og gir en lettfattelig innføring i en av nerdeverdenens bastioner. 

Wizards of the Coast slutter nå å gi ut nye apper hvert år for å fokusere på Magic: Duels. 
Ett godt valg, for på mobiltelefoner og nettbrett har Magic: The Gathering fått solide bein å stå på. 

Dette er et av de beste gratisspillene til iPhone og iPad. 

Spillet er testet på iPhone og iPad. 
Konsollutgaven blir tilgjengelig senere i sommer. 
