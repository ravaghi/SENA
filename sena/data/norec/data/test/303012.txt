Musikkanmeldelse: YG- «Still Brazy»
En sikker vinner. 

ALBUM: YG sitt glimrende debutalbum «My Krazy Life» ble for mange selve toppen av kransekaka for senere års Westcoast-comeback på den amerikanske rapscenen. 

Sterkt preget av det tette samarbeidet med radiodødaren DJ Mustard, som var smart nok til å dele sine signatur-toner med det regionale soundet LA har vært preget av i flere tiår. 

Siden den gang har vennskapet mellom de to kjølnet, og på oppfølgeren «Still Brazy» er det isteden Mustards 19 år gamle læregutt DJ Swish som dominerer med et genuint G-Funk-bakteppe. 

Skiva serverer de detaljerte gatehistoriene vi har lært oss å forvente fra YG, men lar også sine fortellinger om gjengliv, tiggende kompiser, shady kvinnfolk og fjorårets drapsforsøk dele plass med samfunnsengasjerte temaer på låter som Lil Wayne-gjestede «I Got a Question», politivoldkritiske «Black & Brown» og selvfølgelig den overraskende velfungerende protestlåta «FDT (Fuck Donald Trump)». 

Det er mulig plateselskapet Def Jam savner de åpenbare radio-hitlåtene, men «Still Brazy» er ikke uventet en sikker vinner for hele sommeren. 
