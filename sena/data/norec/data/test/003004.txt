La oss snakke om det
“Den islamske elefanten” anmeldt: 
Uttrykksfull singel fra rapduoen med tilhørende fet visualisering. 

"Er jeg uskyldig til det motsatte er følt?" spør Magdi i videoen til “Den islamske elefanten”. 
Etter draptrusler i forrige måned, på grunn av det som ble oppfattet som en kontroversiell linje i “Attitudeproblem”, svarer Karpe Diem - med vers fra kun Magdi. 

Med andre ord: 
Situasjonen etter “Attitudeproblem” adresseres, og en politisk ladd musikkvideo følger med, der duoen blir satt i fengsel med en tilhørende brutal sistescene. 

Magdi rapper “jeg er en mistanke, jeg er en maskot, jeg er politikk”. 
Motsetningene som følger med den ferske singelen er, om ikke annet, bemerkelsesverdig: 
Teksten og musikkvideoen er ladd, og fett gjennomført. 
Produksjonen på låten lener seg mot dansevennlig, oppstemt pop. 
Kontrasten er et kult grep. 

Karpe Diem treffer målskiven med “Den islamske elefanten”, selv om sporet, rent musikalsk, ikke er det mest spennende man har hørt fra hitmakerne i denne omgangen. 

Låten kommer sannsynligvis til å bli et godt supplement spesielt på liveshows, til tross for at sangen ikke føles like umiddelbar som store deler av av Heisann Montebello-låtrekken. 
Men man når mange med storslått visualisering med hjelp fra regissør Thea Hvistendahl, og tidvis tankevekkende linjer. 
