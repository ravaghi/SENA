«Battlefield 1»
Krigsskytespillene har lenge vært i krise, hvor vi årlig har fått servert platte og voldsforherligende historier som blir fortalt gjennom mennesker som vi knapt bryr oss om. 
Her har «Battlefield»-serien vært en av de store synderne. 

I «Battlefield 1» tar derimot svenske Dice sjangeren et stort skritt fremover ved å se tilbake på Første Verdenskrig. 
Ved å fortelle en mer seriøs og voksen historie får vi et spill som ligger tettere opp mot drama- og dokumentarfilmer enn Hollywoods action-blockbustere. 
«Battlefield 1» har likevel den frie galskapen vi elsker ved serien, og i flerspillerdelen kjemper opp til 64 spillere mot hverandre med tanks, fly og gode gamle maskingevær. 

Den seriøse tematikken og de grafiske krigsscenene gjør at spillet er uegnet for yngre spillere. 
Det er derimot et meget godt spill for dem som ønsker et skytespill for voksne. 
De som ønsker en mer intensiv opplevelse, som ikke tar seg selv like høytidelig, er «Call of Duty: 
Infinite Warfare» et godt alternativ. 
