Superprodusent-sertifisert elektropop-magi fra Oslos klubbverden.
Musikkanmeldelse: 
Gundelach - «Gundelach» 

EP: 
Du vet du er inne på noe når Pharrell Williams slipper musikken din gjennom det smale nåløyet til sitt svært selektive Beats 1-program OTHERtone. 

Produsentlegenden var da heller ikke den eneste som så noe spesielt i Kai Gundelach, som både fikk norsk og internasjonall hyllest da han i vinter debuterte på overrumplende vakkert vis med singelen «Spiders». 

20 uker på playlistene til NRK 
P3 viste dessuten Oslo-guttens kommersielle potensiale, og med en like imponerende oppfølger i form av mars-utgivelsen «Fjernsynet», hadde den norske musikkbransjen plutselig en ny favoritt på radaren. 

Når Gundelach nå endelig slipper resten av sin selvtitulerte debut-EP, er det med fire nye låter i samme elektroniske pop-landskap man gjerne forbinder med en langt mer regntung del av landet. 
Noen ganger på nippet til å være mer Justin Vernon enn Bon Iver-frontmannen selv, men hva gjør vel det når vi får levert gåsehud-magi som på «Space Echo»? 

Soundtracket til sommerens klubbkveld-avrundende nachspiel er i alle fall i boks. 
