Kjent og kjært landskap
Kjært barn «Livsløgn» NMG/G-huset 

Det er lett å høre at Petter Beyer aka Kjært Barn har samarbeidet med Ole G. Eikeland fra Divisjonen på «Livsløgn». 
Den gitardrevne, mørke og raske rockelåten er som en Divisjonenlåt på bergensdialekt, uten at det nødvendigvis er en dårlig ting. 

Eks-rapperen Beyer, som er sentrert rundt kollektivet NMG/G-huset, har vist seg å ha et bredt nedslagsfelt, men er nok mer interessant på «På knærne» fra tidligere i år enn på «Livsløgn». 

Det er en god og veldrevet rockelåt, men den ligger i et veldig godt utforsket musikklandskap. 
