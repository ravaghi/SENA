Et helt anlegg i seg selv
Klipsch står sterkt hos de som ønsker seg «rocka» lyd. 
Men R-15PM kan mer enn som så. 
Balansen er så god at piano, strykere, kor og orkester også føles godt å lytte til. 

Det mangler kanskje litt klasse og raffinement, men den overordnede opplevelsen er likevel god. 
Lydbildet er skarpt tegnet opp med godt fokus, nydelig plassering av instrumenter og med masse plass og rom. 

Det mangler kanskje litt i dybden, men ellers er det imponerende nok. 

Med innebygd forsterker, Bluetooth, DAC og platespillerinngang tror vi faktisk at dette er årets beste budsjettløsning så langt. 
