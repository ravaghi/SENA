Mangler knapper
I likhet med den identiske Pure Highway 400 festes kontrollpanelet på dashbordet med dobbeltsidig tape, og fungerer som en fjernkontroll til hovedenheten. 
Også her brukes to AA-batterier, og strøm spares ved at skjermen slukkes etter man har gjort det man skal. 

Som Highway 400 låter Alpine-enheten fortreffelig, og aller best med AUX-kabel inn i bilstereoen. 
Automatisk lagring av låter i Spotify er en fiffig detalj. 

EZi-DAB-GO er lekker å se på, med få knapper. 
Men dette er også et problem, for skal man skifte fra en favorittstasjon til en annen, må man bruke piltaster. 
Det finnes nemlig ingen direkteknapper for lagrede favorittstasjoner. 
Når man kjører bil, er det viktig å alltid ha øynene på veien, blir man sittende og trykke mens man stirrer på en liten skjerm, er ikke det like trafikksikkert. 
Man skal selvsagt stanse bilen når man skal gjøre innstillinger, men direkte valg for favorittstasjoner er viktig mener vi, da man bare må innse at visse ting fikler man med også i fart. 

Ønsker du håndfrie mobilsamtaler, er det forøvrig Alpine EZi-DAB-BT du skal ha. 
