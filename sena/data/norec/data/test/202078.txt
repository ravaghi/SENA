Se hvem som ringer på - også når du ikke er hjemme
Smart dørklokke gir deg full kontroll. 

Det ringer på døra. 
Du venter ikke besøk, og sjansen er stor for at det for eksempel er en dørselger som vil snakke med deg. 

Kanskje passer det dårlig. 
Da er det fint å både kunne se vedkommende og snakke med henne eller ham. 
Også når du ikke er hjemme, i fall det skulle være en innbruddstyv som spaner på huset ditt som ringer på. 

Smarthusbransjens «Tesla» 

Utvalget av smart-dørklokker med kamera og internrettforbindelse kan ikke sies å være stort i Norge, selv om den norske smartproduktspesialisten Sikkerheten-selv.no har en god del. 

I USA er derimot situasjonen enn annen. 
Her er Ring ett av de mest fremmadstormende selskapene. 

I 2015 tiltrakk de seg en storinvestor som Richard Branson, og mange regner selskapet som et slags smarthus-bransjens «Tesla» med nye og innovative ideer. 

Proff- og standardvariant 

Video-dørklokka Ring Video Doorbell leveres i to varianter: Standard og Pro. 
Mens standard-varianten kan gå på oppladbart batteri, krever Pro-versjonen strøm fra kabler i veggen. 
Den har for øvrig bedre videokvalitet, bedre bevegelsesensor og et litt annerledes design enn standardversjonen, som vi tester her. 

Kanskje er slike dørklokker bare et nijseprodukt for ihuga smarthjemsentusiaster? 
Det er er i hvert fall ikke noe alarmselskaper som Verisure og Sector Alarm prøver å prakke på deg. 

Likevel ser produktet så artig ut at vi hadde lyst til å prøve det. 

Du ser dem - de ser ikke deg 

Rings mart-dørklokke styres gjennom en app som finnes både for iOS, Android og Windows Phone. 
Når noen ringer på, får du beskjed. 
Ved å trykke på et grønt telefon-ikon får du forbindelse med personen som står utenfor. 

Vedkommende ser imidlertid verken deg eller det knøttlille kamerhullet på ringeklokka, og har ingen idé om at du følger med via mobilskjermen. 
Hun eller han hører bare stemmen din, akkurat som på en vanlig dørtelefon. 

Ring-systemet kan kobles sammen med en rekke smartlåser som finnes i USA, men ikke med smartlås som Yale Doorman eller ID Lock - de to vanligste i Norge. 
Du kan dermed i praksis ikke åpne eller låse døra via Ring-appen. 

Kjenner ikke igjen folk 

Det er kan opprette flere brukere med to nivåer, slik at familiens øvrige medlemmer kan bruke dørklokka uavhengig av hverandre. 

Men dette hadde vært nyttigere om Ring hadde vært like smart som Netatmo Welcome, kameraet som vet forskjell på ulike personer som entrer huset. 

Det kan uansett bli litt vel hektisk når alle i huset skal svare på sine mobiler når det ringer på døra. 

Det enkleste er nok å la én person i huset om gangen være «døråpner», og i stedet installere Ring Chime slik at alle hører når det ringer på. 

Kampen mot dørselgerne 

Er du allergisk overfor dørselgere, er Ring en utmerket kur. 
Du slipper å åpne døra og bruke tid på en endeløs diskusjon om hvorfor du ikke ønsker å bytte strømleverandør eller bredbåndsabonnement. 

Kombinert med en smartlås er det enkelt å slippe inn gjestene når du selv er seint ute i butikken for å handle inn middagens ingredienser. 
Selvsagt kan de ringe deg på mobil når du ikke åpner. 
Men å få svar direkte via dørklokka er jo greit. 

Det hender dessverre at eldre mennesker blir utsatt for ranere som trenger seg inn. 
I slike tilfeller kan Ring være en fornuftig sikkerhetsforanstaltning, enkel å bruke som den er. 

Fungerer med gammel ringeklokke 

Har du en tradisjonell ringeklokke koblet til strøm fra før, kan du koble Ring til de samme ledningene. 

Da kan du også bruke din gamle «ding dong»-ringeklokke inne i huset. 
Med en diode som følger med kan du også bruke den trådløse ringeklokka du har fra før sammen med Ring. 

For egen del valgte vi å bruke det innebygde batteriet. 
Dette lades opp via USB, og varer ifølge produsenten seks til 12 måneder ved moderat bruk før det må lades opp igjen. 

Med «Live View» kan du sjekke hva som foregår utenfor døra når du vil. 
Men dette tærer på batteriet, så det bør ikke brukes for ofte om du ikke lar dørklokka gå på strøm fra ledning. 

Andre smarthus-produkter, som garasjeportåpneren GoGoGate 2 er ofte kresne på nettverksforbindelsen, slik at de tidvis ikke virker som de skal. 

Dette har vi ikke opplevd med Ring-dørklokka i løpet av de åtte ukene vi har brukt den. 

Festes med spesialskruer Ringeklokka er festet med spesialskruer. 
Med i pakken ligger det en spesialskrutrekker som du må bruke for å komme til USB-porten, som sitter på baksiden. 

Litt tungvint er det, men på den annen side er det jo fornuftig at ikke hvem som helst kan tukle med ringeklokka - eller til og med stjele den. 
Det siste er nok ikke så vanskelig, men på den annen side ser Ring ut som en helt ordinær, billig ringeklokke. 

Er du redd for tyveri, kan du aktivere bevegelsessensoren. 
Ved hjelp av denne får du beskjed på mobilen når noen eller noe beveger seg foran døra di. 
Også når du selv eller andre familiemedlemmer gjør det. 

Mer «kjekt å ha» enn «må ha» 

Uten justering ble ble alle varslene fra bevegelsessensoren så plagsomme at vi fant det best å skru av og bruke Ring som en ren video-porttelefon med mobilen. 
Heldigvis kan denne funksjonen justeres både for avstand, tid og faste hendelser. 

Kameraet kan også ta opp video og lagre opptaket i nettskyen, for eksempel som bevis i en politisak. 
Lagring er gratis i to måneder, men deretter må du betale tre dollar (om lag 25 kroner) i måneden eller 30 dollar (om lag 250 kroner) per år i abonnement per år. 

Ring Video Doorbell er ikke et «må ha»-produkt. 
Snarere snakker vi om «dette visste du ikke at du trengte». 

Det oppleves faktisk både som trygt og behagelig å kunne vite hvem som står utafor døra di til enhver tid, uten å møtte åpne og snakke med folk direkte. 
Men nødvendig er det jo ikke. 

Ett eller flere billige overvåkingskameraer kan gjøre mye av den samme jobben, og vi blir ikke helt fornøyd før Ring samarbeider med annet utstyr som smartlåser som selges i Norge og totalsystemer som Apple Homekit. 

Det siste jobbes det for øvrig med, men bare for Pro-versjonen. 
