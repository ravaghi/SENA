Marian Aas Hansen:«Getting Jiggy Wit It» 

Marian skal iallfall ha for forsøket, men samme hvor allsidig hun er, makter hun aldri å gi oss en real hip hop-følelse. 
Til det blir stemmen hennes for monoton og flyten for andpusten. 
Men det er jo umulig å mislike Marian når hun står på en scene – hun klarer å være blid og positiv samme hva hun fremfører. 
Denne gangen hadde jeg imidlertid ønsket meg litt færre smil og litt flere røffe poseringer. 
Det er tross alt hip hop i kveld, ikke showdans. 
