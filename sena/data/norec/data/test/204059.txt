Swix Cross dame-jakke
Veiledende pris: 1.199 kroner. 

Cross er den noe rimeligere Swix-jakka for rolige turer. 
Den har en løsere passform enn PowderX-jakka, i tillegg til at den er tynnere og ikke polstret. 
Det betyr at den fungerer best på rolig tur med ulltrøye og ekstra ullgenser eller fleece under. 

Vi synes ermene på jakka er litt korte, samt at strikken rundt håndleddene er litt stram og vanskelig å få over skihanskene. 
Halsen er løsere enn på PowderX-jakka, noe som ikke nødvendigvis er en fordel. 
Du bør ha en ekstra ullbuff på for å holde varmen. 

Jakka er vindtett og vannavstøtende, og den puster godt slik at vi ikke blir klamme. 
Men, også denne gang savner vi hette til dagene med ekstra surt vintervær. 
Det er to lommer på hver side, samt to innerlommer i netting uten lukkemekanisme, samme som på Dæhlie Cavalese. 

Vi gir terningkast fire. 
