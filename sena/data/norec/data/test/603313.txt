«Shazam!»:Gøy med superkrefter 

Filmanmeldelse: 
Endelig er tiden for de gravalvorlige, «voksne» superheltene over... 
Se, kids, her kommer Shazam! 

Utropstegnet i tittelen sier i grunnen det meste. 
«Shazam!» er hverken mørk og pompøs som «Batman v Superman: 
Dawn of Justice» eller ironisk og ultravoldelig som «Deadpool». 
Nei, «Shazam!» er mer som de gamle tegneseriene alle disse superheltene har sitt opphav i: fargerik, fantasifull og full av positiv energi. 

En trollmann peker ut fosterhjemsgutten Billy Batson (spilt av Asher Angel) til å være hans «champion» i kampen mot onde krefter. 
Billy trenger bare å si «Shazam!», så blir han forvandlet til en voksen mann (spilt av Zachary Levi) med rød muskeldrakt, utseendet til Kjell Elvis og et helt arsenal av fantastiske evner. 

Selvsagt er en skikkelig kulten skurk også med i bildet. 
Men denne filmens beholdning er ikke de dataanimerte monsterne eller de heidundrende actionsekvensene – selv om de kan måle seg med det meste – men utforskningen av hvor kult det er å være en 14-åring med superkrefter. 
Billy kan fly! 
Han kan gå på strippeklubb! 
Han kan redde kompisen fra å bli mobbet på skolen! 

Man går ut av kinosalen med den samme go'-følelsen Spielberg-filmer pleide å gi på 1980-tallet. 
