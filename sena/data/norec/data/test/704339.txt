Klangkaskader med eksplosiv kraft
Rachmaninov: Klaverkonsert nr. 2 og 3. 
Khatia Buniatishvili klaver, Tsjekkisk filharmonisk orkester, dir.: 
Paavo Järvi. 
Sony. 

Rachmaninov: Klaverkonsert nr. 2 og 3. 
Khatia Buniatishvili klaver, Tsjekkisk filharmonisk orkester, dir.: 
Paavo Järvi. 
Sony. 

Georgiske Khatia Buniatishvili har tidligere imponert med en finnervet Chopin-plate og et overmåte virtuost og nyansert Liszt-spill. 
Her har hun, med en av sine foretrukne dirigenter, Paavo Järvi, kastet seg ut i alle klavervirtuosers manndomsprøve, Rachmaninovs 2. og 3. klaverkonsert. 
Men det gjør hun glitrende, kraftfullt og virtuost til tusen. 
Bare Martha Argerich har vel oppnådd noe lignende, blant kvinnelige pianister. 
Men så er da Argerich helt på topp av pianister, uansett kjønn. 

I nr. 2, c-moll, merker vi oss eksplosive klangkaskader i diskanten i andresatsen. 
I denne langsomme satsen er for øvrig nyansene, både i orkesteret og klaveret mangfoldige, nærmest grenseoverskridende. 

I nr. 3, i d-moll, tar dirigent og pianist et overstadig hurtig tempo i førstesatsen, etter begynnelsen, der det står Allegro molto. 
Alla breve (Svært hurtig og der telletiden er på halvnoten (brevis)). 
Jeg kan ikke huske å ha hørt det hurtige enn på Rachmaninovs egen innspilling. 
Når det gjelder klangbehandling kan Buniatishvili nesten måle seg med polakken Krystian Zimerman. 
Og selv om Grigory Sokolov i d-moll-konserten har en kraft der denne konserten når toppunktene, som ingen pianist i vår samtid kan måle seg med, så er ikke det eksplosive mindre påtagelig på slutten av førstesatsen hos Buniatishvili. 

Rachmaninov–innspillingene som ble gjort i Dvorák-hallen i Praha i november i fjor. 
Samarbeidet mellom Järvi og pianistinnen fra Georgia er enestående. 
Likeledes det nivået som det tsjekkiske filharmoniske orkesteret nå har nådd. 
Men de har en lang tradisjon å ta vare på. 

Jakter du på klassiske konserter eller andre kulturarrangement? 
Se her. 
