Harmløst drømmeri
Pent og pyntelig fra den sør-franske popelektro-gjengen i M83 på Øyas første dag. 

Livsbejaende powerpop med inspirasjon hentet fra åtti-tallet på en onsdags kveld, her altså. 
Franske M83 med Anthony Gonzalez i front får tildelt kanskje Øyafestivalens beste spot, Sirkus, på festivalens første dag. 

Med en backdrop i neon som tilbyr like mange farger som en assortert smågodtpose, spiller den fem stykker sterke gruppen fra digge Sør-Frankrike opp elektronisk popmoro. 

M83 forfekter den franske grooven (slap tha bass!), om du vil, og den er en like naturlig del av lydbildet til M83 som gul regnjakke og Fjellräven-sekk på festival. 
Og det er jo hyggelig, det. 

Gjentatte ganger blir vi oppfordret til å få hendene opp og la oss rive med fra scenen og primus motor Anthony Gonzalez. 
Lukk øynene og drøm med oss-greia - når sporet "Do it, try it" kommer på eksemplifiseres nettopp dette. 
De tilbyr romantiske, nesten blåøyde lydspor til sorgfrie dager, spesielt når kembohiten "Midnight City" med tilhørende saksofon dras på. 

"Do it, try it": https://youtu.be/ryh9rkIRGUs 

Det er tidvis seigt og harmløst, men pent når M83 driver på ("Go!, "Bibi The Dog") med søte synthdrag og eklektisk sjangermiks. 

Underveis i konserten får man en fornemmelse av at man er fanget i en forseggjort Telenor-reklame hvor drømmer tilbys. 
Det får være. 
Det er tross alt ikke det verste man kan oppleve på en grå augustdag, faktisk. 

Flere anmeldelser fra Øya 2016: 
