Kobes vrede
Setter søkelyset på det tette båndet mellom hiphop og klubbmusikk i Bergen. 

Utviklingen til de unge bergensrapperne $ushi x Kobe har vært massiv, nesten utrolig. 
Til tross for at lydbildet på førstesingelen «Wadadadeng» fra 2014 til en viss grad er gjenkjennelig også i dag, er det ingen tvil om at det er lyden av en mer sofistikert duo vi møter nå. 

Gjennom sin musikalske tilhørighet til det Oslo-baserte miljøet rundt Yoguttene, har de smidd sin typiske lyd med «trash»-estetikken som har preget hiphopbildet i Norge i så altfor lang tid. 
De var imidlertid relativt raske med å differensiere seg fra de andre. 
Fjorårets utgivelse «Japan» bevisste at de kunne så mye mer enn å kjøre kompisenes låter gjennom kvernen og sette dem sammen igjen. 

Deres fremste kvaliteter har alltid ligget i to ting; den blytunge, kompromissløse rappingen som mer enn én gang er blitt kalt lyden av «ungdommens råskap». 
Beatsene er av den typen som klorer seg fast i hjernen. 

På «Kobes Vinter», altså Kobes motstykke til fjorårets «Sushis Sommer», fortsetter de å spisse uttrykket sitt. 
DJ-en og produsenten Thias, med bånd til bergenstalentet Niilas, har satt i gang en aldri så liten omveltning i klubbmiljøet, og nå ved å produsere «Kobes Vinter». 
Resultatet er en ny retning for $ushi x Kobe. 

«Bryter Ned» feat. 
Chris Lie er det beste eksempelet. 
En låt som bringer tankene til de tette båndene mellom Londons hiphop og klubbscenen. 
Med mellomstykkene «KOBe.mp5» og «Tesla» pakker han inn små elektroniske gavepakker som leder opp til EP-ens soleklart mest hardtslående låt: 
«Medisin» feat. 
Kong Makko Makeba. 

«Kobes Vinter» er over for raskt til å kunne kalles en EP, men viser også at $ushi x Kobe er i stadig utvikling, og aldri står stille. 
