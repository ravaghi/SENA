Klipsch RSB 11
Klipsch synes at bassgjengivelsen er avgjørende for det endelige resultatet, og de kliner til her også med en lydplanke som er mer underholdende og livlig enn det vi kan huske å ha hørt tidligere. 

Klipsch RSB-11 leveres med subwoofer, men her finnes det også rimeligere modeller uten subwoofer, og en litt dyrere modell som i tillegg også har PlayFi, det nye multirom-systemet til DTS. 

Skulle du kun ha bruk for en lydplanke med best mulig lyd for pengene, og ikke behøver nettverksavspilling, Tidal, Spotify eller multiromsløsningen sparer du noen kroner på å kjøpe RSB-11 – som vi tester denne gangen. 
RSB-11 leveres med trådløs subwoofer. 

Klipsch spiller både høyere og med mer trykk enn noen annen lydplanke i testen. 
Med den medfølgende subwooferen kan den spille film på et nivå der selv ganske så tunghørte naboer vil finne frem kosteskaftet for å banke i taket. 

Den spiller imponerende kraftfullt og med masse detaljer. 
Stemmer og dialog kommer godt frem, film blir på sitt beste meget imponerende, og du vil ha problemer med å tro at det kan komme så mye lyd fra en såpass slank lydplanke. 
Den trådløse subwooferen spiller imponerende dypt i forhold til størrelse, og det utvidede lydfeltet for en bedre surround-opplevelse tar deg nesten helt inn i kinoen. 
