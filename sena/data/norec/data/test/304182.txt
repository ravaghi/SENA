Årets mest fortryllende sommerlyd
Ikke Houston, men Whitney fra Chicago. 

ALBUM: 
Det er vanskelig å åpne om denne plata uten å spesifisere at dette ikke er en posthum utgivelse fra den trøblete divaen vi har med å gjøre. 

Denne Whitney'en er nemlig et band fra Chicago - og at denne gruppa (som spilte på Bylarm i år) stammer fra Lake Michigans kalde vind, er ganske vanskelig å begripe. 
For «Light Upon The Lake» er mest sannsynlig årets mest fortryllende sommerplate. 

Gitarist Max Kakacek, den syngende trommisen Julien Ehrlich lager knitrende varm og fengende melankolsk pop. 
Spissere formulert, er dette oppstemt vintage americana og western soul blandet med Ehrlichs lengtende vokal. 
Se for deg Zooey Deschanel som prøver å synge Beach Boys - med litt av den elegante emo-sårbarheten til Mike Milosh fra Rhye. 

På tross av at dette åpenbart er en slags break-up-skive, tvinger den deg ikke ned i fosterstilling. 
Nope. 
Whitney skipper smilende langs veien til neste by. 
