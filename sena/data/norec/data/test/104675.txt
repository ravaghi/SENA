Golf
OL i Rio har vært Suzann Pettersens langsiktige mål. 
Men Tuttas form er usikker, og den siste prestasjonen i British Open var alarmerende svak. 
Hun klarte ikke cutgrensen og var ute etter to runder. 
– Jeg er ikke helt i golfform, egentlig. 
Det er ikke så mye mer å si. 
Jeg har en solid jobb å gjøre fram mot OL. 
Det blir ikke mye fri på meg de neste ukene. 
Jeg kommer nok til å lukke meg ute fra verden de neste to ukene, sa Pettersen til NTB. 

Fordelen er at det blir lettere konkurranse i OL på grunn av at de store nasjonene ikke kan ha med så mange deltagere. 
Espen Kofstad og Marianne Skarpnord er ikke medaljekandidater. 
