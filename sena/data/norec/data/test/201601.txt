Roter det til med lyden
Ut fra konstruksjonen, og hvordan de sitter i øret skulle man kanskje tro at lyden mangler bass, men lyden er ganske godt balansert med bra volum i bassen og brukbar tyngde. 
Det som ikke er på plass er konkurrentenes evne til å hente frem detaljer, og da snakker vi om de fineste musikalske detaljene i hele det hørbare området. 
Vi ønsker oss også mer luft og åpenhet i lydbildet. 

Bassen er solid nok, men ikke voldsomt dyp, og mellomtonen er god så lenge lydbildet ikke har mange forskjellige instrumenter i seg. 
Da roter Airpod det til slik at instrumenter og stemmer flyter litt over i hverandre og musikken blir litt grå og mindre engasjerende. 
