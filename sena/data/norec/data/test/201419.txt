Masse trykk og punch
Finske Genelec er et kjent navn for lydteknikere og andre som jobber i studio. 
G Three ligger imidlertid i en prisklasse som vanlige folk kan betale, og er den midterste av tre «folkemodeller». 

Høyttaleren kan stilles inn med bass og diskant for ulike romtyper, men vi fant ut at fabrikkinnstillingen med flat kurve fungerte best i vårt rom. 

Dette er en utpreget rockehøyttaler som på tross av størrelsen gjengir bass og trommer med imponerende trøkk. 

Stemmer og små detaljer gjengis svært bra, men høyttaleren klarer naturlig nok ikke å henge helt med om bassen blir for dyp og kraftig. 
