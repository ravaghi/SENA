Reddet av produksjonen
Nye sko testes i Gabrielles beat-baserte låt. 

Gabrielle Leithaug fortsetter stegene ut av komfortsonen. 
Dama bak elsk-hat-låtene «Ring meg» og «5 fine frøkner» legger til side vokal-hookene og gir beaten hovedrollen i hennes nyeste singel. 

Bergenseren har fått et rykte på seg for å være en utpreget god tekstforfatter i det mest kommersielle hjørnet av norskspråklig popmusikk. 
Dette motbeviser hun en gang for alle med linjer som "Disse gatene jeg går minnar meg på at alt jeg gjør er å glorifisere." 

Det gir like mye mening i kontekst. 

Teksten er lett det mest problematiske i låta. 
«Nye joggesko» bygges på et språklig bilde om at verden føles bedre med, ja… 
nye joggesko. 
En allmenn metafor som strengt tatt ikke trenger enda en låt etter Paolo Nutinis 11 år gamle klone «New Shoes». 
Har Gabrielle gått tom for kreativitet? 

Til tross for labert tekstarbeid dras derimot stemninga opp med deilig Flume-aktig produksjon svøpt sammen av elektroniske R&B-elementer. 
Seigheten komplementerer Gabrielles rebelske attitude og drar låta i havn uten å miste alt for mange passasjerer. 

P3 Christine Live: 
Gabrielle "Venter": 
