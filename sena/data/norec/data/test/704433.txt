En pønker på besøk i ørkenen
Hos Doe har country og pønk gått hånd i hånd. 
Denne gang kaller han musikken for psykedelisk soul. 

John Doe var med på å danne Los Angeles-bandet X i 1977, en gjeng pønkere med langt større innflytelse enn platesalg. 
Bandet er fortsatt i drift, selv om Doe og Exene Cervenka har parallelle solokarrierer. 
Nå har Doe tatt turen ut i Arizonas ørkenlandskap, til Howe Gelb i Giant Sand. 
Der har han fått hjelp av folk som Cat Power, Tom Brosseau og Debbie Harry, sistnevnte i spreke "Go baby go". 

63 år gamle John "Doe" Nommensen Duchac har til gode å gi ut noe dårlig, og denne americana-pregede platen rangerer blant hans beste. 

Beste spor: 
"Alone in Arizona", "Go baby go", "A little help", "The other shoe". 
