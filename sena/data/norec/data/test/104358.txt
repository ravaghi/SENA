Råsterk kontrast og blendende lysstyrke gjør Sony-skjermen til en soleklar kandidat for filmentusiastene.I tillegg har den en velfungerende bildemodus for sport. 

Sonys 4K-skjermer har alltid pleid å spille i eliteserien for TV, både når det kommer til bilde og lyd. 
Dessverre har dette også hatt sin innvirkning på prisen! 
Dette skyldes spesielt det omfattende lydsystemet med sidemonterte høyttalere, som har gitt saftige pris – og vekttillegg. 

I år stiller Sony til avspark med en betydelig trimmet modell: 
Borte er de dyre og plasskrevende høyttalerne, til fordel for en slankere og mer minimalistisk TV. 

Det som imponerer oss aller mest med Bravia 65XD9305 er bildekvaliteten. 
Sony har utviklet et spesielt baklys (Slim Backlight Drive) som fungerer overraskende bra. 
Her kan vi virkelig snakke om rå kontrast! 
Sony-skjermen gjør også en fremragende jobb med å oppskalere vanlig HD-innhold til Ultra-HD, takket være en avansert 4K Reality Creation videoprosessor. 

Pris: 29.995 kr 

Web: sony.no 
