Sommerens diskoalbum
Det er to år siden Todd Terje gav ut fantastiske «It´s Album Time» — albumet som skapte stor debatt rundt Spellemannprisens praksis da den ikke ble nominer på grunn av påmeldingsregler. 
Nå er han tilbake sammen med sitt live-band under navnet Todd Terje & The Olsens med en åtte spor lang disco-fest. 

Todd Terje er kjent for kjøre låter godt gjennom disco-kverna og klar for dansegulvet. 
Denne gangen har han valgt å hente låter som strekker seg gjennom flere kulturer og tiår. 

På slutten av 50-tallet skapte komponisten Martin Denny albumet Exotica med den oriental-influerte låten «Firecracker». 
Exotica ble deretter navnet på en egen sjanger og band som Yellow Magic Orchestra har remikset låten som Todd Terje nå begir seg ut på. 
Resultatet er lekent, repetitivt, groovy og en smule surrealistisk. 

Deretter er det den franske rockegruppen Martin Cicus med låten «Disco Circus» sin tur før Boney M sin «Baby Do You Wanna Bump» går gjennom kverna. 
Høydepunktet kommer når den greske komponisten Vangelis får avslutte reisen med «La Féte Sauvage». 

Todd Terje tør å eksperimentere og er en ekspert på massive synther og groove. 
Dette er soleklart lyden av årets sommer-disco. 
