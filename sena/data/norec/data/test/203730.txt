Point POW191BL dobbelt vaffeljern
Vaffeljernet fra Power-kjedens eget merke tar relativt kort tid å varme opp før steking, og steker vaflene jevnt. 

Vaffeljernet skal smøres etter behov og gir et lyssignal når vaffelen er ferdig. 

I likhet med vaffeljernet fra Rusta, blir også håndtaket her veldig varmt under steking - fordi det samler seg damp der. 
Så vær forsiktig - og bruk grytekluter. 
Det er enkelt å stille inn på forskjellig temperatur, og det er fint at hjulet for å justere varmen sitter oppå lokket - men også denne blir ganske varm under steking. 

For lagring kan dette jernet nesten stå på høykant - men åpner seg litt - så har du det inn i et skap mot en vegg så vil det gå fint. 
Men her er det ikke spor til å kveile ledningen. 

Hvordan blir vaffelen? 
- Point gir helt ok vafler, de er myke inni og spør utenpå, uten at de blir for harde, slik noen av de andre vaflene ble. 

Konklusjon: 
Det doble vaffeljernet fra Point er helt greit på alle måter, det fungerer til sitt bruk og gir godkjente vafler, selv om det ikke fører til noen hallelujastemning blant testerne. 
Men håndtaket blir VELDIG varmt! 
Og prisen er høy! 

Pris: 699 kroner 
