Huawei P9 / P9 Plus
Fra å være et billigmerke for noen år siden, har Huawei vokst seg frem til å bli en av de ledende telefonprodusentene. 

Deres nye toppmodeller, P9 og P9 Plus, fremstår også som svært gode telefoner. 
Den minste av dem er en tusenlapp billigere enn nevnte S7 fra Samsung, mens Plus-utgaven ligger jevnt med S7 Edge hva angår prisen, men har dobbelt så mye internminne. 

Telefonene fra Huawei har begge gode kameraer, som ikke bare tar gode bilder, men som også har mange stilige funksjoner, som muligheten til å simulere en større blenderåpning eller bruke vilkårlig lang lukkertid for kreative effekter. 

Fingeravtrykksleserne er plassert midt på baksiden og oppleves særdeles kjappe og presise, og de har også ekstra funksjonalitet der du kan bla i bilder, ta en selfie eller sjekke varslene ved å sveipe på knappen. 

Plus-utgaven, altså den største av dem, har i tillegg større batteri, 64 GB internminne (og støtte for minnekort) og press touch-funksjon, som kan sammenlignes med Apples 3D Touch-funksjon, om enn ikke like mye brukt rundtom i operativsystemet. 
Telefonene er også rike på funksjoner. 
