Du kan ikke alltid gjenta en spøk
32 år etter den originale filmen er spøkelsesjegerne tilbake. 
Musikken også. 

Er det noe rart i nabolaget? 
Noe merkelig som ikke ser helt bra ut? 
I dag er det trolig hipstere eller en gjeng på Pokemon-jakt, men for sikkerhets skyld: 
Ring Ghostbusters. 
Det er Cincinnati-bandet Walk the Moon som åpner soundtrack-albumet med den klassiske tittelsangen. 
A cappella-gruppen Pentatonix gjentar den, mens Fall Out Boy og Missy Elliott forener kreftene i en tredje versjon. 
Den er skikkelig ille, så for sikkerhets skyld tar man med originalversjonen til Ray Parker 
Jr også. 
De store navnene glimrer med sitt fravær, selv om Mark Ronson, 5 Seconds Of Summer og DMX har sine fans. 
Mens den gamle "Ghostbusters"-sangen trakk folk til filmen, får man denne gang håpe at de nye versjonene ikke skremmer folk fra remaken med kvinnelig besetning. 

Beste spor: 
"Ghostbusters" med Ray Parker Jr og "Good girls" med Elle King. 

Og filmen fikk 3 på terningen: 
