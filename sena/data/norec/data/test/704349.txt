Lee Perry:Brannrammet 80-åring på autopilot 

Lee Perrys betydning for dub og reggae kan neppe overvurderes, men det er lenge siden han forlot Jamaica. 

Nå bor han i Zürich i Sveits, der studioet i fjor ble ødelagt av en brann. 
For så vidt ikke noe nytt fenomen; han har alltid hevdet at han brant ned sitt legendariske Black Ark-studio i Kingston før han forlot Jamaica.Uansett er 80-åringen nå ute med et nytt album, og som vanlig står han ikke stille. 
Han trekker inn dubstep, acid jazz og elektronikk, med gjester som Spacewave, Subatomic Sound System, The Groovematist og Phlobi. 

Lee "Scratch" 
Perry kunne fått et dobesøk til å lyde tøft, men de magiske grepene mangler denne gang. 
Han glimter til i "House of sin" og i starten av flere kutt, men kobler fort inn autopiloten. 

Beste spor: 
"House of sin". 
