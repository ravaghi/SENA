Silva Exceed XT
Silva Exceed XT er toppmodellen fra den svenske produsenten. 

Lykten gir både opp- lyste sidevinkler og langdistanselys på samme tid. 
Til dette benyttes tre ulike dioder og reflektorer. 

Lysbildet oppleves å ha et relativt bredt nærlys, samtidig som det er en kraftig hotspot som lyser langt frem. 

Konseptet funker meget bra til aktiviteter i litt høyere fart hvor man trenger å se langt fram og samtidig ha noe lys foran beina. 

Som en gå- og joggelykt blir ildkulen litt for kraftig og blender tilbake til tross for at nærfeltet er opplyst. 

Lykten er belemret med lite intuitiv betjening og vi måtte ty til bruksanvis- ningen. 
Batteriet til Silva Exceed XT er veldig kraftig, men dermed i tyngste laget til å skulle henge på hodebåndet. 
