Panasonics toppmodell er rett og slett gnistrende god.LCD-skjermer blir ikke mye bedre enn dette! 

Panasonic er ofte blant de aller flinkeste i klassen når det gjelder naturtro bildekvalitet. 
Årets toppmodell Viera TX-65DX900E er ikke noe unntak: 
Vi snakker her om en turbotrimmet LCD-TV, med et avansert LED-baklys som tillater meget nøyaktig lokal dimming. 

Det råeste med Panasonic-skjermen er hvordan den håndterer lyse deler av bildet: 
Sollys og eksplosjoner slår imot oss så vi nesten føler strålevarmen i ansiktet! 
Mange av disse forbedringene skyldes selvsagt det nye UHD Blu-ray formatet, men uten en HDR-skjerm av Panasonics kaliber ville vi ikke fått se de ekstra detaljene. 
Dette fordi den har et langt større spillerom når det kommer til lysintensitet og farger. 
Den gir også fantastisk bildekvalitet med vanlige TV-sendinger og filmer uten HDR. 
Panasonic Viera TX-65DX900E er utvilsomt på høyde med det aller beste vi har sett, og en velfortjent vinner av årets high-end pris. 

Pris: 49.999 kr 
