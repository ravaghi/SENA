Restaurantanmeldelse:Kinesiske fristelser 

Mei Wei byr på fikse kinesiske retter i et behagelig lokale. 

Hadde det ikke vært for stolene som står stablet utenfor, ville vi antagelig gått rett forbi: 
Mei Wei ved SAS-hotellet på Holbergs plass ligger diskret innenfor store, duse glassvinduer så man knapt ser inn i ettermiddagssolen. 

Vel innenfor åpenbarer det seg et luftig, hyggelig lokale. 

Aftenpostens har tre faste matanmeldere som anmelder tre restauranter i uken. 
Alle anmeldelsene kan du lese på restaurantguiden.osloby.no hvor du også finner over 60 matguider til alt fra beste pizza og burgere til thailandske godbiter og søndagsåpne restauranter. 

Servicen er også svært hyggelig, rask og oppmerksom, og snart sitter vi med menyer og drikke. 

– 
De har flere typer asiatisk øl. 
Det liker jeg godt, sier Spisevennen. 

Menyen byr på ni forretter og 18 hovedretter fra det asiatiske kjøkken, men også et par egne varianter. 
Prisnivået er OK, selv om man ikke er blant byens billigste asiatiske. 

Vi starter med vårruller, grillspyd og din sum-eske til forrett. 

God miks 

Det er ikke mange gjester i det relativt store lokalet: 
Et større selskap med barn har tatt et av langbordene midt i lokalet mens vi har fått plass ved de store vinduene. 
En ny servitør kommer med to tallerkener og en eske med godbiter til oss. 

– Fine, sprø vårruller, skryter Bordvenninnen, mens Spisevennen er full av lovord over sine grillspyd med henholdsvis kylling marinert i sataysaus og svinekjøtt med en blanding av honning og BBQ-saus. 

– Begge sausene virker hjemmelagede, og utfyller hverandre godt, sier han. 

Dim sum-esken består av edamame-bønner, to små knytter med stekt wonton fylt med reker, to dumplinger med svin, to kamskjell og vårrull. 
Hjemmelaget sursøt chilisaus, spretne kamskjell med risnudler og forseggjorte dumplinger er velsmakende, og edamamebønnene går på rundgang rundt bordet. 

Hjort med snert 

Mei wei har et bredt utvalg retter så vi prøver oss på steinbit i szechuan-saus, mongolsk biff og hjortemedaljong til hovedrett. 

Steinbiten er panert og serveres med en spicy saus og wokede grønnsaker. 

– God, men litt mindre spicy enn jeg hadde forventet, sier Bordvenninnen. 

Min mongolske biff er heller ikke så spicy som håpet. 

– 
Jeg synes den man får på Nam Kang i Fredensborgveien er mer spennende, sier Spisevennen etter å ha smakt en bit. 

Spisevennens hjortmedaljonger kommer med teriyakisaus og er blitt whiskyflambert. 

– 
Denne sausen var det fart i, sier han. 
De wokede grønnsakene får godkjent av oss alle, men det er hjortemedaljongene med tilhørende saus som får flest godord. 

Avslutningen gir seg selv: 
Fritert banan med is er et must og crème brûlée med en smak av ingefær frister til dessert. 
Bordvenninnen er ikke sikker på om hun foretrekker ingefær i sin crème brûlée, så jeg tar resten med glede. 

– 
De har kost seg med å lage denne restauranten, sier Bordvenninnen, som har sjekket nettsiden. 
– MeiWei er et kinesisk ord som betyr velsmakende, og ifølge nettsiden er de et ektepar som driver det, der Mei farter rundt i restauranten, mens Wei er i sving på kjøkkenet. 

– 
De kan også føye «velbehag» til det, sier Spisevennen, som har forsynt seg godt av den friterte bananen. 
– God mat, godt øl og god service. 
Med såpass få seriøse konkurrenter i området, kanskje bortsett fra Beijing Palace, bør det være liv laga for Mei Wei. 
