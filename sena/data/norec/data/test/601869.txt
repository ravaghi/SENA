Har sine høydepunkter
Et album med høydepunkter som kommer til å være hyppig spilt på sommerens fester. 

De fleste kjenner Big Boi som den ene halvdelen av duoen Outkast, men i den siste tiden er det solokarrieren som har stått i fokus. 
Nå er han ute med sin tredje full-lengder. 

Likevel er ikke Big Boi helt alene. 
Listen over samarbeidspartnere og gjesteartister er lang. 
Albumets mest kommersielle er den dansbare låten «Mic Jack» hvor Adam Levine sin stemme er å høre. 

et fengende refrenget kunne likeså godt vært med i en Maroon 5 låt. 
Om det er Big Boi som er inspirert av sine gjesteartister eller om de selv tar med sitt eget uttrykk er uvisst. 

Det samme gjelder låten «Get Wit It» med Snoop Dogg som gjest. 

Samtidig gjør dette at musikken er svært variert og beveger seg gjennom flere lydbilder og sjangre. 
Sløy soul og hammondorgel på «In the South», honkytonk-piano på «All Night», minimalistisk drum&bass på «Chocolate», standard hip hop og rap på «Made Man» og saksofonsolo på «Freakanomics». 

Dette er bare noen eksempler på hva Big Boi beveger seg inn i. 

Big Boi leverer et generelt underholdende album med høydepunkter som kommer til å være hyppig spilt på sommerens fester. 
Men dessverre har den også sine dødpunkter og er litt for usammenhengende til å være en fullkommen utgivelse. 
