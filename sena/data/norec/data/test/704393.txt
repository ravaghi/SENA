Sterk gjesteliste med ett hull
Mange fikk med seg at Bob Dylan fylte 75 år i mai. 
Men hva med Joan Baez som rundet 75 i januar? 

Det var en gang i tiden hun hadde et betydelig større navn enn ham. 
Det brukte den unge folk-dronningen til å hjelpe Dylan i gang, og de var kjærester til og fra et par år. 
Dylan avsluttet forholdet i 1965, noe dokumentarfilmen "Dont look back" viser med all mulig tydelighet.Hun fortsatte likevel å synge sangene hans, og et par av dem sto på programmet da hun markerte sine 75 år med en konsert på Beacon Theatre i New York i januar. 
Blant gjestene finner vi David Crosby, Paul Simon, Jackson Browne, Mary Chapin Carpenter, Judy Collins, Emmylou Harris, Damien Rice, Mavis Staples og Richard Thompson. 

Men ingen Bob Dylan. 
Til gjeldgjeld gir hun ham et lite spark i introen til "Seven curses", en sang han kaller sin egen, men som Baez påpeker at har en lang historie. 

Beste spor: 
"Catch the wind", "Hard times come no more", "The water is wide", "She could never resist a winding road", "Before the deluge", "The boxer". 
