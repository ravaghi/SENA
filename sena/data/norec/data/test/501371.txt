Pogo Pops «Architect»
Apollon Records 

Pogo Pops sitter rolig i båten. 

Anmeldt av Petter Lønningen 

Den første smakebiten fra Pogo Pops’ comebackalbum tar få sjanser. 
«Architect» plukker opp tråden fra «Where The Action Is» (2009); foruten en kledelig teint av amerikansk vestkystrock er det meste ved det gamle. 
Frank Hammersland låter minst like bra som før og akkompagnementet er velbalansert og smart, riktignok uten de store overraskelsene. 
«Architect» er nok de stødige, behagelige tonene fansen hadde håpet på, men det er lite som minner om det sultne bandet som en gang definerte bergensrocken. 
