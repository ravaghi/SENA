Kitchen Gear Waffle Iron (Rusta)
Dette er den store overraskelsen i testen: 
Her får du faktisk et billig vaffeljern som vi synes lager gode vafler! 
Vi rangerer faktisk vaffelresultatet til nummer to på listen - etter Wilfa Reward på 1. plass. 

Men over til detaljene: 
Det koster rett under 300 kroner - men det virker ikke «billig» av den grunn. 
Du trenger kun å smøre jernet ved første gangs bruk - og ellers ikke. 
Vi synes vaflene slipper jernet fint ved steking - og et grønt lyssignal viser når vaffelen er ferdig. 
Og pluss for at jernet kan lagres på høykant, med holder til å kveile ledningen. 

Men: 
Den ene - og store - ulempen med dette er at håndtaket blir fryktelig varmt under steking. 
Det samler seg damp under håndtaket - som er verst de første minuttene etter at du har hatt i røre. 

Hvordan blir vaffelen? 
Jøss, her er vi faktisk overrasket! 
Vaflene ser innbydende og bra ut, selv om de er noe ujevnt stekt. 
De er både sprø utenpå og myk inni: God konsistens! 

Konklusjon: 
Her får du mye god vaffel for pengene! 
Og det er blant de raskeste vaffeljernene i testen. 

Men hjelp, så varmt håndtaket blir: 
Du MÅ ha grytekluter! 

Pris: 299 kroner 
