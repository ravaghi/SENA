Russe-vennlig Korea-pop
Stadionpop fra Sør-Korea etter lettspist oppskrift. 

Blackpink: 
«Kill this love» (YG Entertainment / Interscope Records) 

Hørt om k-pop? 
Her kommer en kort intro: K-pop er en betegnelse på populærmusikk fra Sør-Korea. 
K-pop har lenge vært populær i hjemlandet, men i de siste 20 årene har fenomenet spredd seg over hele verden. 
Selv om gruppene synger på koreansk mesteparten av tiden. 

Blackpinks musikk fenger, selv om du ikke aner hva de synger om mesteparten av tiden. 
Det er konstruert stadionpop, det er ikke tekstene som er viktig, det er alt annet. 

«Kill this love» er lettspist og passer perfekt inn i russebussen. 
Vil du ta livet av bassen i høyttalerene? 
Sett på dette. 

Gruppa har helt klart talent. 
De har tross alt tatt over verden. 
De har slått rekordene til både Ariana Grande og Destiny’s Child. 
Men musikken deres har lite særpreg. 
Det går i kjip kjærlighet, det er alt. 

Heldigvis har de noen gullkorn, som da de plutselig begynner å rappe litt i låtene «ddu-du ddu-du» og «Kick it». 
De burde vurdere en rap-karriere istedenfor. 

Beste spor: 
«Kick it». 
