Dette blir for dumt
Linkin Park omfanger moderne pop med et stort mageplask. 

Forvirringen er stor når man trykker play på første spor «Nobody Can Save Me». 
Er dette virkelig Linkin Park, eller har sporet blitt byttet ut med en låt fra en sukkersøt elektropop artist? 
Siden bandet slo gjennom med det aggressive debutalbumet «Hybrid Theory» i 2000 har bandet hoppet mellom sjangre som ubesluttsomme hormonelle tenåringer - fra numetal til EDM og tilbake til metal på forrige album «The Hunting Party». 
Overgangen er derfor stor når de nå har hoppet rett inn i havet av moderne pop som de omfanger med et stort mageplask. 

Det er helt greit å skifte beite – numetal er ikke akkurat det hippeste innen dagens musikk, men dette høres bare malplassert ut. 
Melodiene er middelmådige og mindre fengende, arrangementet er uoriginale og alt er levert med totalt fravær av innlevelse. 
Den eneste låten som holder et visst mål er «Good Goodbye», hvor gjesteartistene Pusha T og Stormzy redder dagen. 

Linkin Park har selv kommet med klar tale til fansen; “move the f*** on“ fra Hybrid Theory. 
Det er helt greit det, men da må de levere noe man faktisk kan høre på! 
Dette blir for dumt – ikke kjeft på fansen for at dere har mistet grepet. 
