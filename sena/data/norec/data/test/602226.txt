Mark Ronson fikk det til å koke på Skral
Heftig funk dundrer fra anlegget på Skral. 
Mark Ronson avsluttet årets festival med stil! 

Engelske Mark Ronson er bakmannen som har tatt steget inn i rampelyset. 
Han har vært produsent for verdenskjente artister som Adele og Amy Winehouse, men klarte selv å gi ut et av fjorårets beste album — "Uptown Special". 
Plata inneholder blant annet super-hiten "Uptown Funk" med Bruno Mars på vokal. 
I kveld stiller han aleine md DJ-set. 

Kvelden begynner med hans egen "Feel Right". 
Funk-låta skaper god stemning, men han kjører raskt videre på med hip hop. 
Bassen på Kanye West-låten "Fade" dundrer godt gjennom kroppen og Kendrick Lamar sin "King Kunta" får publikum til å synge med. 

I løpet av settet får vi også litt disko med en av fjorårets beste låter - "Daffodils". 
George Clinton sin "Give Up The Funk" leder oss inn til hans store hit "Uptown Funk" og det er ikke en eneste person som klarer å stå stille. 
Allsangen er overdøvende og dansingen vill. 

Sceneriggen til Ronson er ikke mye å skryte av. 
Med unntak av standard lyskastere er det lite å se på - her skal man heller danse med! 
Tunge remikser av blant annet AlunaGeorge, Missy Elliot, DJ Snake og Kanye West sørger for at det skjer. 
Det går fra Bob Marley til M.I.A, Snoop Dogg, Amy Winehouse, Michael Jakson og David Bowie. 
Her får man smakebiter av et bredt spekter. 

Mark Ronson leverer et smakfullt DJ-sett med gode overganger. 
Han holder seg unna de kjedeligste triksene i boka. 
Hverken high eller low pass filterfaderen blir utslitt, trommene blir ikke doblet til det kjedsommelige og breake downs brukes ikke som en evig berg- og dalbane. 
Låtvalget er kanskje ikke av det mest kjente, men det er kule låter og til tider kokte det heftig blant publikum. 
