En erketypisk brite synger om Amerika
Ray Davies fra London blir 73 i juni. 
Det er fortsatt verdt å lytte til Kinks-sjefen. 

For fire år siden ga han ut boka om sine opplevelser i USA. 
Her er musikken og albumet. 
På 60-tallet snakket amerikanerne om den britiske invasjonen innenfor pop og rock. 
Artister og band på den andre siden av Atlanterhavet begynte å erobre salgslistene. 
The Kinks var en av dem. 
Vokalist og sangskriver Ray Davies skjønte at røttene til popen og rocken lå i dette enorme kontinentet; «Americana».. 

The Kinks har valfartet Statene, på godt og vondt. 
Her får vi høre om det på et fyldig album med 15 låter. 
Ray Davies synger både om den amerikanske drømmen og noen av problemene og utfordringene til vennene fra vest. 
For å få det til å låte mest mulig amerikansk i sound og lydbilde, inviterte han et av de beste americana-bandene de siste tjue årene til å backe hans tanker, observasjoner og melodilinjer, nemlig The Jayhawks fra Minnesota. 

Tekstene er gjennomgående gode og fargerike, mens melodiene har en litt varierende kvalitet. 
Et av høydepunktene er nok «Message From The Road», der han synger duett med Karen Grotberg i The Jayhawks. 
Låten «The Deal» er en annen vinner med sine fengende melodilinjer. 
Men mest av alt er dette en lyrisk prestasjon med skildringer og fortellinger om hvordan en erketypisk brite har opplevd Amerika. 
