Samsung HW-K960
Atmos: 
5.1.4 

HDMI: 2 inn (HDMI 2.0, HDCP 2.2), 1 ut (ARC) 

Digital inn: optisk 

Trådløst: Wi-Fi, Multirom, Bluetooth 

Analog inn: 3,5mm minijack 

Subwoofer: trådløs 

B x H x D = 121 x 8,2 x 13,1 cm 

Pris: 14.990 kr 

BEST I TEST 

At en lydplanke kan låte så bra! 

Samsung kliner til med åpen og klar lyd, bra trøkk og fyldig bass. 
Og best av alt: surround med trådløse bakhøyttalere! 

Pluss: 
Trådløse bakhøyttalere gir ekte surroundlyd, og fire innebygde Atmos-kanaler gir meget godt inntrykk av lyd i høyden. 
Lyden er klar og åpen, spesielt på dialogene. 
Bassregisteret henger med, dette er en knallpakke! 

Minus: DTS støttes kun i stereo. 
Det finnes anlegg med enda mer kraft. 

Film i surround, spesielt med Atmos-lydspor, imponerer med åpen og klar lyd, som aldri blir skarp. 
Filmen Pan har et mye større og åpnere lydbilde enn med Philips, og Samsung gir bedre inntrykk av tredimensjonal lyd i høyden. 

Det er dessuten mye bedre grep om dynamikken: enten det er kanoner som smeller eller arbeidere som drar i gang en a-capella-versjon av Nirvanas "Smells Like Teen Spirit", så holder Samsung et godt grep. 
Langt bedre enn Philips. 
Subwooferen henger ganske bra med, og best av alt: dialogene låter klokkerent. 
Det hele låter så uanstrengt og naturlig, at man skulle tro man hadde med dyrere saker å gjøre. 

Men også Samsung har sine begrensninger. 
Anlegget kan ikke hamle opp med et rendyrket hjemmekinoanlegg av løse komponenter, det er rett og slett ikke forsterkerkraft eller kabinettvolum nok. 
Men inntil Samsung når sine begrensninger, er det virkelig flott å høre på. 
Det gjelder for øvrig også på musikk, enten det er to eller flere kanaler. 
Spesielt sangstemmer og strengeinstrumenter låter fint. 
