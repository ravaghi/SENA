Godt å ha ham tilbake
Fallet var brutalt og brått, men Michael McDermott har reist seg igjen. 

Da Michael McDermott debuterte med albumet "620 W. Surf" i 1991, ble det snakket om en ny Springsteen eller Dylan. 
Ikke minst brukte forfatteren Stephen King store ord om den 20 år gamle Chicago-gutten av irsk opphav.Fire år senere var han plutselig ikke alles yndling lenger, og en selvdestruktiv livsstil tok over. 
Kone og barn ble omsider redningen, og McDermott er i gang med å ta igjen sine tapte år. 

Om ikke annet har han opparbeidet seg troverdigheten til å synge en linje som Oh my god how far did we fall to get to where we are i "Butterfly". 
Det er fortsatt rikelig å ta av her for den som leter etter ny Springsteen eller Dylan, men McDermott drømmer neppe den drømmen mer. 

Han avslutter med "What dreams may come", en sang om farens død. 

Beste spor: 
"Willow Springs", "Getaway car", "Butterfly", "Folksinger", "What dreams may come". 
