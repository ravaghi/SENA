Mangler litt tyngde
Onkyo W800BT spiller ganske åpent og klart. 
Balansen er god, og det gjelder også forholdet mellom den dypeste bassen og resten av lydbildet. 
Det er ikke slik at det er for lite bass, men den dominerer ikke lydbildet eller favoriserer enkelte typer musikk. 

De mangler kanskje litt tyngde og vekt målt mot JBL og Klipsch. 
Noe som blir tydelig når musikken er elektronika eller rap hvor bassen er en særdeles viktig komponent. 
Likevel er de ganske allsidige, og liker du musikk med mye stemmer og akustiske instrumenter kan dette vise seg å være akkurat din modell. 

Skal jeg sette fingeren på noe som helst må det være at de kunne være enda litt mer raffinerte og oppløste. 
En antydning til en litt rå øvre mellomtone og nedre diskant, kan få dårlige innspillinger eller svært komprimerte lydfiler til å bli en smule krevende. 
Dette blir imidlertid bedre etter at de har spilte en tid. 
Etter et titalls timer går de seg til og blir mykere. 
