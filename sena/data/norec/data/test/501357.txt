Love Dance «All The Time»
Love Dance holder fortsatt en relativt lav profil i Bergen, til tross for at de har levert noen av de mest minneverdige indiepoplåtene de siste ti årene; «When You’re With Him» og «Skisse #3» scorer høyest hos meg. 
Glasgow-indien har vært en åpenbar inspirasjonskilde, og på den nye singelen «All The Time» beveger de seg mot 2000-tallets undergrunnselektropop fra Sverige, med Tough Alliance som et fyrtårn. 
Pet Shop Boys er også å spotte. 
«All The Time» er energisk elektropop med høy anthemfaktor. 
Helt i tide til våren. 
