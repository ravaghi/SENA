Storm og stille vær
Hvor langt unna endetiden er, sier Æ ingenting om. 

Alle veia leda fram te endetid, synger Erling Ramskjell i sistekuttet "Endetid".Æ, som han kaller seg, har en hel flokk med på veien. 
Stefan Sundström finner vi i refrenget på "Svart/kvitt/svart". 
Sangen er bygd opp omtrent som black metal-låt, uten sammenligning for øvrig. 

Æ åpner albumet varsomt med "Teppefall" med kassegitar og kvinnekoring. 
Den elektriske gitaren og trommene tar over i "Minefeltdanser". 
Deretter følger "Gammelt regn" med sin saktegående drømmetilstand. 
Slik veksler platen videre mellom det rolige og det røffe. 

Naturen er gjerne ikke så langt unna den Træna-bosatte artisten. 

Garnan som settes på iskalde djup der lys aldri når, fanga det du ikke trudd fanns , synger han på drivende "Kverna". 
Ingeborg Oktober er duettpartner på vakre "Kanskje...", enda et pluss på platen. 

Beste spor: 
"Svart/kvitt/svart", "Kverna", "Kanskje...". 
