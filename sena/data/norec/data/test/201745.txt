Yamaha YSP2700
Yamaha er en av de ledende leverandørene av lydplanker og særlig med modeller som gir full hjemmekino-opplevelse fra en enkelt høyttaler. 

Yamaha leveres med subwoofer, men det er ikke først og fremst den ekstra bassenheten som tiltrekker seg oppmerksomhet. 
Yamaha er en pioner på utviklingen av surroundlydfelt fra en enkelt høyttaler. 
Det får de til med en teknologi de kaller for «Soundbeam», og som skaper følelsen av å lytte til et system med fem eller flere høyttalere rundt omkring i stuen. 

MusicCast-systemet til Yamaha er innebygget, og du kan integrere lydplanken med høyttalere rundt omkring i hele huset. 
Systemet er enkelt å bruke, og etter at du har satt opp den første høyttaleren er resten en lek. 
På innsiden er det ikke mindre enn 16 høyttalere som hjelper til med å spre lyden og lage et lydfelt som er det mest imponerende i denne testen. 

Yamaha YSP-2700 har også tre HDMI-innganger og en HDMI utgang og en rekke klang-programmer du kan leke deg med. 

Yamaha satser på en lydsignatur som er nøytral, ærlig og troverdig. 
Noen vil kanskje synes den er litt vel nøktern med en gang, men du hører alt, og det finnes knapt noen andre som gir deg samme følelse av å sitte i en liten kino når du lytter til film. 

Her får du på nesten magisk vis lyd både ut på sidene og bak deg i rommet, og det er skremmende nær dyrere systemer med flere separate høyttalere rundt i rommet. 
I tillegg er tale og dialog detaljert og godt gjengitt. 

Denne enheten skaper engasjement og gir på sitt beste en meget engasjerende filmopplevelse. 
