Tiny Audio M3
Denne radioen er liten nok til at du gidder å ta den med deg, og den er perfekt for badet eller på et trangt kjøkken med lite benkeplass. 

Programmeringen skjer via menyen, slik som med så mange andre DAB-modeller. 
Vi hadde gjerne sett tre eller fire knapper for forhåndsprogrammerte kanaler. 
For øvrig er det litt for lett å komme borti av-knappen når du flytter på radioen. 

Musikkgjengivelsen er helt grei, den lille høyttaleren tatt i betraktning. 
Stemmegjengivelsen er klar og tydelig. 
