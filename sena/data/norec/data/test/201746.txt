Bluesound Pulse Soundbar
Bluesound er mest kjent for sine multirom-systemer for musikk, men her kombinerer med en lydplanke som kan kobles til både TV-en og husets multirom musikksystem. 

Bluesound sin lydplanke testes uten subwoofer, for det satses ganske hardt på at enheten i seg selv kan produsere tilfredsstillende bass i alle situasjoner. 

Den er ganske stor, tung og solid, og er såpass høy at den vil dekke den nederste kanten på de fleste TV-ene vi vet om hvis den også står på samme hylle/TV-bord. 
Kobles til TV-en med en optisk digital inngang, eller med en RCA/phono-kabel. 
Bluesound er svært enkel å koble til fra en PC/Mac, iPad eller mobiltelefon. 

Selv uten subwoofer låter dette fyldig og fint, og faktisk ganske tungt når filmsporet setter bassen på prøve. 

Lyden kunne vært ennå litt mer åpen i diskant/mellomtonen og enda litt mer presis, men den spiller balansert, har god stemmegjengivelse og ikke minst spiller den høyt nok til å underholde i en hel stue. 
Bassen er god og tilfredsstillende dyp selv uten subwoofer. 

Innstillingene for å lage et bredere lydbilde og skape en bedre kinofølelse fungerer godt, og det gjør også innstillingen for å fremheve tale og dialog. 

I appen har du også kontroller for diskant og bass, nattmodus og ekstra dybde i bassen. 

Pris: 9.996. 
- Importør: 
Hi-Fi Klubben AS 
