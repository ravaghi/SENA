Outdoor Chef Ascona 570 G
Dette er den eneste kulegrillen i testen, og det er ikke bare der den skiller seg fra de andre. 
Over brenneren sitter en trakt som gjør at du kan grille i to ulike modus. 
Med den lille åpningen opp får du svært konsentrert varme på midten, og indirekte varme på sidene. 
Med den vide enden opp får du jevn og god grillvarme over hele flaten. 

Vi stekte biffen med den lille åpningen opp, noe som ga det beste resultatet i testen, tett på hva du kan forvente fra en kullgrill. 
Varmefordelingen er også svært god i begge modus. 

Trakten gjør også at brenneren er skjermet for fett som renner. 
Da slipper du oppflamming, og den blir svært enkel å rengjøre. 
Ulempene melder seg om du skal snu trakten når grillen er varm. 
Det blir mye håndtering med varm grillrist og trakt. 
Noe varmt harmt håndtak på lokket. 

Ellers er betjeningen enkel og oversiktlig. 
Grillen virker solid bygget, grillrist i støpejern og et forseggjort understell. 
Grillen har store hjul slik at du kan trille over plenen. 
