Speiler at vi er tannhjul i markedsøkonomiens maskineri
Kinetisk postpunk. 

ALBUM: 
Postpunk er et radikalt innhold i en radikal form. 

Så når det selvtitulerte andrealbumet til kanadiske Preoccupations (tidl. 
Viet Cong) beveger seg som en maskin – forknytt, kjølig og mekanisk – er det et bevisst uttrykk for tiden vi lever i, der vi alle er tannhjul i markedsøkonomien. 

På albumbeste «Monotony» messer nemlig frontmann Matt Flegel at den evinnelige likheten «is killing everyone». 

Flere fikse grep som søker å understreke dette ubehaget finner sted i kulissene, som passasjen der kinetiske «Memory» elegant penser over i new wave eller øyeblikket da en strålende låt trer ut av de siste sekundene på «Forbidden». 

Disse aspektene bidrar imidlertid til at «Preoccupations» fremstår som et produkt av overtenkning, i en slags frykt for at det å ha det ordentlig gøy i studio. 

Sånn sett byr både Protomartyr og Ought – de to andre fremste postpunkbandene i dag – på langt mer underholdende lytteropplevelser. 
