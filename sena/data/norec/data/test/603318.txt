Påskekrimmen «Vera»:Fire nye drap 

Vera Stanhope ser mer ut som ei eksentrisk gammel tante enn som kriminaletterforsker, med gummistøvler, vest og en snodig hatt. 

Under den litt rare fasaden skjuler det seg imidlertid en skarp detektiv, med et stort hjerte for folkene hun møter på sin vei. 
Hele åtte sesonger er laget om Veras (Brenda Blethyn) mange kriminalsaker, og nå er hun tilbake for niende gang med fire helt ferske forbrytelser å løse. 

Hver episode er avsluttende, og hun må blant annet løse en sak om dødsfallet til en rettsmedisinsk psykolog som blir funnet på en søppelplass, og en ung mann som blir funnet drept i et verft hvor muligens det lokale politiet har noe å skjule. 
Serien fokuserer stort sett på sakene og på selve etterforskningen. 
Vi ser lite av politietterforskernes privatliv, og det kan til tider bli litt ensformig. 

Serien reddes litt av varierte saker og gode skuespillerprestasjoner, men den blir tidvis for langtrukken, og vi blir ikke nok kjent med karakterene til å bli skikkelig engasjert. 
Den mangler den ekstra nerven og et mer interessant persongalleri for å bli skikkelig bra. 

Synes du derimot at det er greit at det går litt sakte og at det er spennende med nitid etterforskningsarbeid, er dette serien for deg. 

Les flere påskekrim-anmeldelser: 

«Miraklet»: 
Merkelig og mystisk 

«Agatha Christie: 
Mord etter alfabetet»: 
En mørkere Poirot 

«Cheat»: 
Psykopatisk student 

«Nedgravde hemmeligheter»: 
Klassisk britisk krim 

«Manhunt»: 
Jakten på en seriemorder 
