Den er ikke billig, men drømmer du om en hjemmekino på høyde med Colosseum, er det JVC-projektoren du skal ha.
Man kan fint argumentere at det viktigste i hjemmekinoen er et fett bilde. 
Og fetere enn JVC DLA-X5000 får du det ikke akkurat nå. 
Et bekmørkt svartnivå og sterk kontrast gir en dynamikk i bildet overlegen noe annet vi har sett fra noen hjemmekinoprojektor. 

JVC-projektoren tar imot Ultra HD-signaler fra Blu-ray og den gjengir dem i «nesten 4K oppløsning», takket være to HD-paneler (en teknologi kalt e-shift). 
Resultatet er en filmgjengivelse så dramatisk, så kontrastfull og full av smell, og så sylskarp, at vi knapt har sett maken. 

X5000 gir oss filmopplevelser av det sjeldne. 
Forgjengeren DLA-X500R hadde også et vanvittig svartnivå, men X5000 tar det hele et steg lenger med økt lysstyrke i tillegg – for enda mer trøkk. 
JVC DLA-X5000 er en hårreisende bra projektor! 

Pris: 49.999 kr 

Web: jvc.no 
