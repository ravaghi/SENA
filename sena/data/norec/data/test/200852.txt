Lupine Piko
Lupine Piko er en ganske ekstrem liten tass. 

Ut av et bittelite lyktehode på 55 gram flommer 1500 lumen og gir deg følelsen av å gå med billyskaster på fjellet. 
Med batteriet montert på hodet veier hele stasen 180 gram. 
Dessuten kan batteriet plasseres i lomme dersom du bestiller forlengelseskabel. 

Plassering nær kroppen vil kunne gi lenger batteritid. 
Tyske Lupine har hele tiden vært i teten som innovatør. 
Lyktene har nå en fargetemperatur som ligger nær dagslys. 

I testen er det kun Mila som både i tørre tall og i det virkelige liv er bedre. 
Lykten er intuitiv å bruke og vi gir pluss for en svært lett- brukt batterimåling med godt leselige dioder på batteriet. 

Her får du toppkvalitet i pose og sekk. 
Bildet av lyskjeglen er tatt uten diffusorfilteret på. 
