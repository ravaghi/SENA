Sammen under en mørk jærhimmel
Livet kan være det verste man har, men det finnes håp. 

Bård & Børre Band er ikke lystig lytting, hvis du da ikke deler humoren. 
Bård er Bård Halsne fra Helldorado. 
Børre er Børre Bratland alias General Forsamling. 
Menn med mørk lidenskap for ublide amerikanske landskap som henholdsvis ørken og sump.De begynte å utveksle sanger som de mente ville passe for den andre, og det endte med at de fikk med seg Kenneth Andersen på trommer og øvde sammen på loftet i garasjen til Børre på Varhaug. 

Både Bård og Børre er gamle vandrere på dystre jærstier, uten at de har mistet motet av den grunn. 
For som de sier selv: 
Helvete forteller oss at det, mest sannsynlig, er en himmel. 
Platen preges av denne tanken; sanger framført i helvete med håp om en himmel. 
De bidrar med fire sanger hver, pluss tre oversatte tradlåter. 

Nytes best med lunkent gravøl. 

Beste spor: 
"Kæ vil du gjær du då", "Adle har någe", "Den smale stien", "Gokvell". 
