Fire fine biter som passer sammen
De av oss som har alle platene med Slowdive, Mogwai og Editors, vil kalle dette en supergruppe. 

Samtidig vil ikke alle mene at en kvartett bestående av Goswell, Braithwaite og to ganger Lockley vil kvalifisere til superordet, men de passer i hvert fall bra sammen. 
Superbra.Singlen "A hundred ropes" varslet om at noe godt var på vei, og debutalbumet til Minor Victories innfrir. 
Når Rachel Goswell fra Slowdive synger sammen med Stuart Braithwaite fra Mogwai og Justin Lockey fra Editors, er utgangspunktet solid. 
Justins bror James er heller ingen dårlig mann å ha med seg. 
For å gjøre det enda bedre, får de duett-hjelp av James Graham (Twilight Sad) og Mark Kozelek. 
Graham synger på fabelaktige "Scattered ashes (Song for Richard)", mens Kozelek er med på like flotte "For you always". 

Det er synthpop på platen, men du har ikke med denne besetningen uten å legge inn tunge doser strengespill og shoegazing. 
Prosjektet startet med Justins ønske om å avreagere med støyrock, balansert mot en kvinnestemme. 
Goswell ble kontaktet, Braithwaite ble trukket mer og mer inn og James Lockey kom med. 
Mailer ble sendt på kryss og tvers. 
Den planlagte ep-en ble til fullt album, selv om hele bandet aldri møttes i studio. 

Det er ingen selvfølge at supergrupper fungerer, men i dette tilfellet blir helheten større enn summen av enkeltdelene. 
Goswell er sterk og sårbar på samme tid. 
Braithwaite vet hvordan du maner fram stemninger. 
Lockey-brødrene sørger for å pakke det hele inn, inkludert strykere. 
Dette er en plate som er vokst fram fordi den måtte bli slik, milevidt fra den lille utblåsingen Justin ønsket seg. 

Beste spor: 
"Give up the ghost", "Breaking my light", "Scattered ashes (Song for Richard)", "Folk arp", "For you always". 
