Intetsigende og kjedelig
Det er tre år siden det danske bandet Volbeat slapp «Outlaw Gentlemen & Shady Ladies». 
Man kan enkelt se en klar rød tråd i albumtittel, og det sammen kan man i musikken.Volbeat har gått fra å være et hardbarka og røft metal-band til en pusete versjon av Metallica. 
Til og med stemmeteknikken til frontvokalist Michael Paulsen høres ut som en parodi på James Hetfield. 
Sistnevnte er heldigvis tonet ned fra forrige album, men på den andre siden har effekter og autotune tatt over. 

«For Evigt» er blant albumets desidert verste låter. 
Her blandet de engelsk og dansk tekst, og melodien på refrenget høres ut som en blanding av et danseband og en Keane-låt. 
Det blir ikke bedre med en totalt malplassert mellomdel med en banjo og folke-preg. 

Volbeat prøver alt for å være kommersielle og vinne over et publikum som liker letthørlig musikk. 
Selv om de holder energien oppe og har flere kule riff i mengden, har det totale uttrykket blitt så intetsigende og kjedelig at man blir mer provosert enn glad av å høre på deres joviale lett-metal. 
Her er det bare å styre unna. 
