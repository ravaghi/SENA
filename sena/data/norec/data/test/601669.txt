Tilbake etter 16 år
Australske The Avalanches gav ut et av landets beste album gjennom tidene med debuten «Since I Left You» i 2000. 
Fem år senere startet de produksjonen av oppfølgeralbumet, men det skulle ta enda elleve år før «Wildflowers» var klar for et tålmodig publikum. 

Elektronikagruppen konsentrerer seg om å bygge opp låtene sine av utallige samples — selv anslår de å ha brukt rund 3500 samples på sitt forrige album! 
En stor andel av samples de har brukt denne gangen er hentet fra 60-tallet og spesielt psykedelisk musikk. 

Innhenting av rettighetene vil derfor ta tid, og på låten «The Noisy Eater» måtte de kontakte Paul McCartney og Yoko Ono selv for å få tillatelse til å bruke deler av Beatles-sangen «Come Together». 
For å smelte alt sammen legger de på egne opptak og inviterer flere gjesteartister.Med hele 22 låter har The Avalanches klart å skape et variert lydbilde med mengder av detaljer og særegenhet. 
Lytteren blir dratt tilbake i tid og oppdager hele tiden nye elementer og deler av låter som man har god kjennskap til fra før. 
Lytteopplevelsen blir nesten som er nostalgisk tur. 
«Wildflowers» vil nok ikke sette like sterke spor som forgjengeren, men den gode blandingen av fortid, nåtid og fremtid bør oppleves. 
