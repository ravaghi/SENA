Talentfulle Mugisho
Mugisho er en talentfull mann. 
Han slo øyeblikkelig an hos plategiganten Warner, som plukket ham opp timer etter å ha hørt en demo. 
Også publikum liker det de hører, med høylytte tilrop og ros. 

Det er snakk om enkel, minimalistisk R'n'B med fokus på beats og rytmiske synthlinjer. 

Det kan tidvis bli noe monotont, og selv om det er pent å høre på, kan noen av låtene virke som budsjettversjoner av singlene. 
Det er allikevel mye potensial her, med noen virkelig fengende låter. 

Fyren koser seg uansett på scenen, sammen med synth og trommer som får opp drivet. 
«Play with you» kommer tidlig i settet, mens den andre singelen, «Milano» kommer nest sist. 
Denne fordelingen gjør at det ikke blir for lange perioder med monotoni. 

På siste låt får han besøk av Julie Bergan for en imponerende energiutblåsning som hjelper helhetsinntrykket. 

Mugisho spiller igjen på Ingensteds lørdag 22.00. 
