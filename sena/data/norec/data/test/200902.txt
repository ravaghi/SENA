Mizuno Wave Hayate 3
Mizuno kan løpesko, og det gjelder i aller høyeste grad også løpesko for terreng - ingen stor overraskelse der. 

Vi er frelst fra det øyeblikket vi snører på oss skoene - og det blir bare enda bedre når skoene møter terrenget. 

Ja, for disse sitter perfekt på foten. 
Og de har et fantastisk grep, selv på gjørmete stier, over steiner og på sleipe røtter. 
Og de gir god kontakt med underlaget. 

Eneste ankepunkt, om noe, er at de kanskje er litt harde på grusveier: 
Skal du løpe mye på grus så vil du kanskje ha en sko som har litt mer demping. 

Men for all del: 
Dette er supre sko for terrenget, og kanskje spesielt for deg som liker tradisjonelle løpesko med dropp: 
Her er det 9 mm dropp - så du får ikke mye forfotløping gratis her. 

Konklusjon: 
Testens nest letteste (230 gram) - med fantastisk grep og komfort. 
En klassisk og veldig god terrengsko. 
