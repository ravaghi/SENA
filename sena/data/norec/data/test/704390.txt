En mektig avskjed fra mektige Sam
Like før han døde, rakk McClain å få ferdig platen han brukte 12 år på. 

Mighty Sam McClains siste plate er laget i samarbeid med multiinstrumentalisten Pat Herlehy. 
De ble ferdig like før McClain døde i juni i fjor, og platen kommer ett år senere. 
Soul— og bluessangeren fra Monroe i Louisiana jobbet tett med Kirkelig Kulturverksted de siste årene og med gitaristen Knut Reiersrud. 
Han er ikke med her, men skriver minneordet. 

McClain fikk lovord etter konsert i Stavanger i 2012: 

Selv har McClain dedikert albumet til sin mentor Little Melvin (1935-2014) og runder av med en herlig versjon av hans "You worry me". 
De resterende kuttene er McClains egne, stort sett skrevet sammen med Herlehy. 
Lydbildet er tett og soulpreget, med blåsere og Hammond-orgel. 
En sang som "Sweet love" viser hvilken stor soulsanger 72-åringen var. 
"Touch somebody" er førsteklasses blues, og "Praise" er fønky gospel. 

Beste spor: 
"Sweet love", "Touch somebody", "Praise", "You worry me". 
