Kosmisk rock med Cool Ghouls
San Francisco var hippiebyen. 
Det merkes fortsatt. 

Retrorock er det rikelig av. 
Lyden av Beatles og Beach Boys lever i beste velgående, og det er også dem som søker til den tredje store B-en fra 60-tallet; The Byrds.San Francisco-bandet Cool Ghouls er blant disse, med pyskedelisk pop, Rickenbacker-gitar og countryharmonier. 
Samtidig tar de sterk avstand fra retro-merkelappen, så la oss kalle det kosmisk rock. 
Kvartetten er uansett framme ved album nummer tre, fylt med varmt solskinn, småskurrende garasjelyd og en noe utflytende hippefølelse. 
De spiller musikk som startet med Byrds, men har for så vidt rett i at de ikke er låst fast i noen tidsperiode. 

Og når de spiller deilige sanger som "Days", spiller det ikke noen rolle hvor musikken måtte stamme fra. 

Beste spor: 
"Sundial", "When you were gone", "Days", "Just like me". 
