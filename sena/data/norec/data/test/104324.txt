Overlegen brukervennlighet
Tiny Audio C10 

Hovedenheten til Tiny Audio C10 monteres skjult, for eksempel under hanskerommet. 
Kontrollenheten fungerer som fjernkontroll, og i motsetning til Alpine og Pure har den fysiske knapper til favorittstasjonene. 
Fjernkontrollen har ikke skjerm, i stedet vises informasjon på bilstereoen, akkurat som man er vant til. 
Den lille boksen blir dermed en helt naturlig forlengelse av bilstereoen. 
C10 har en ekstern samtalemikrofon med kabel, som klistres på dashbordet foran deg. 

Av alle enhetene i testen har C10 den beste brukervennligheten, fordi den er så forbasket enkel. 
Det eneste vi måtte forhøre oss om, var hvordan man lagret favorittstasjoner. 
Du må først trykke på ønsket nummerknapp én gang, for så å bekrefte ved å trykke og holde. 
Dette bør gjøres mens bilen står stille. 

Når stasjonene er lagret, er disse knappene alt du kommer vil forholde deg til. 

C10 låter bedre enn alle de andre koblet med FM. 
Men der hvor de andre kan bruke AUX-kabel, er ikke dette en mulighet med C10. 
Derfor låter ikke C10 fullt så livlig som de andre kan. 
Men brukervennligheten gjør dette til en klar anbefaling. 
