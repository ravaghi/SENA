Forsiktig avrundet, mangler luft
Lyden er litt forsiktig avrundet i diskanten, men det er brukbart med detaljer og balansen er god. 
Selv om det kanskje mangler litt luft og åpenhet. 
Det er nok bass til ethvert tenkelig behov, selv om både JBL og Klipsch har klart mer tyngde og volum i bassen. 

Bose har skrudd til en lyd som er lett å like, og som ikke medfører lyttetretthet over lengre lyttesesjoner. 
De er også veldig allsidige og takler de fleste musikksjangere uten problemer. 
De glitrer kanskje ikke på noen enkelte områder, men det er heller ikke noe som stikker frem i lyden og tiltrekker seg uønsket fokus eller oppmerksomhet. 
