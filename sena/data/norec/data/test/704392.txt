Strandgutter fra South Carolina
Beach Boys var ledestjernen som lyste over The Explorers Club på debuten. 

For to år siden fulgte de opp "Freedom wind" med "Grand Hotel", en plate som helte mot 70-tallets mykpop a la Burt Bacharach og Glen Campbell. 
Denne gang er de tilbake i Beach Boys-leiren rundt 1970, året da forbildene ga ut "Sunflower". 
Ledet av Jason Brewer dyrker de harmonier og melodier så lette og luftige at de nesten løser seg opp. 
Svært så behagelig, uten at det gir meg ikke noen god grunn til å velge dem istedenfor å plukke fram Beach Boys igjen. 

Men greit nok, det er sommer og tid for denne typen musikk. 
Explorers Club er ikke det verste du kan spille i bilen på vei mot stranda. 

Beste spor: 
"California's callin' ya", "Once in a while", "Perfect day". 
