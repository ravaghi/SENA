Debuterer med rå retrorock
Daptone Records blåste liv i den klassiske, rå soulen. 
Nå innlemmer de rocken også. 

Med sitt eget platestudio i Brooklyn som utgangspunkt, har Daptone siden 2002 gitt ut førsteklasses soul og funk. 
Nå lanserer de også en egen label for rock kalt Wick og slipper The Mystery Lights til.Bandet tar utgangspunkt i 60-tallets garasjerock med utsikt mot 70-tallets pønk, og ikke overraskende har Daptones gitt dem et autentisk lydbilde. 
Det meste høres ut som om det spilt inn i 1969, og retro-oppskriften fungerer like godt som på selskapets soulplater. 
Med Mike Brandon i front angriper Mystery Light låtene på en måte som garantert gjør dem verd å få med seg fra en scene. 

Dette har man på førsteklasses vis klart å overføre til riller, og de 11 kuttene på debutalbumet feies unna på 32 minutter. 

Beste spor: 
"Too many girls", "Candlelight", "What happens when". 
