Høstlig
Regi: 
Jonathan Demme 

Neil Youngs ansikt er aldrende, men den sprekkelige «liten gutt i en stor skummel verden»-stemmen er nesten uforandret i Jonathan Demmes forbilledlig intime og rørende filmatisering av en konsert i The Ryman Auditorium i Nashville i fjor. 
Jordfargepatina og et eksellent band av velmodnede menn og kvinner gir materialet fra «Prairie Wind», hans mest tilbakeskuende og høstlige plate, en tyngde det simpelthen ikke hadde på det nokså ordinære albumet. 
Godt med bonusstoff på diskto: 
Rundt regnet halvannen time, inkludert et opptak fra «The Johnny Cash Show» i 1971. 

MORTEN STÅLE NILSEN 
