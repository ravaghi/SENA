Apple iPhone 8
– Den klassiske iPhonen kan fort bli et tredjevalg, poengterte vår anmelder i iPhone 8-testen. 
For iPhone 8 oppleves ikke som noen voldsom oppgradering av sjueren, og mangler i tillegg kameraløsningen fra sine storebrødre, der man både får muligheten til å zoome, samt den elegante portrettfunksjonen som gjør bakgrunnen ekstra uskarp. 

Men fortsatt snakker vi om en særdeles rask telefon, som også har fått enda litt bedre skjerm enn før, takket være True tone-teknologien, som justerer temperaturen i tråd med omgivelsene. 
Nytt i år er også at årets iPhone-modeller har fått støtte for trådløs lading. 
