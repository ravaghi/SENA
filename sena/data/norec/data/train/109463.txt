Plateanmeldelse:Superchunk - «I Hate Music» 

Middelaldermusikk. 

«I hate music/What is it worth?/Can't bring anyone back to this earth». 

Ignorer påstanden i albumtittelen, det er det påfølgende spørsmålet som er sentralt på Superchunks andre «post-comeback»-album. 

En plate om hvilken rolle musikken kan spille for voksne mennesker. 
Hvor langt ut i livet er det rimelig å klynge seg til den? 

Svaret dette fengende, overrumplende inderlige albumet gir, er: 
Musikken er det vi har. 
Den betyr masse ennå. 

Superchunk var «de neste store»-indiehelter på nittitallet, i periferien av grønsj. 
Musikken er fortsatt punkete powerpop. 
Mer melankolsk nå. 

De føles sannelig min hatt mer relevante nå enn de gjorde da. 

BESTE LÅT: 
«Me & You & Jackie Mittoo» 
