Friskt forsøk, Robbie, men ikke friskt nok
Fra eurodans til eurodaft på ny singel. 

LÅT: 
Storbritannias mestselgende artist er tilbake, denne gangen med noe så sjeldent som en singel basert på en låt av en norsk DJ og elektronikaprodusent. 

Terje Olsen, alias Todd Terje, er nemlig kreditert som en av tre låtskrivere, etter at Williams og hans tidligere Take That-kollega Gary Barlow skrev og produserte låta rundt Olsens sju år gamle kulthit «Eurodans». 

Det betyr ikke at de har begitt seg ut på noe balearisk disco-eventyr — langt derifra. 

Humørfylt 

Med «Eurodans»-hooket og en spretten rytme på plass er det tydelig at dette er ment å fremstå som en frisk humørspreder av en singel. 

Det gjør den også til en viss grad, særlig når en lys, klar gitarlinje får leke seg med blåserrekka i siste halvdel av låta. 

Det spiller ingen rolle hvor mye Williams roper «hey! ho!» så lenge det hele tiden føles kjedelig kontrollert. 

Det samme gjelder lydproduksjonen som helhet, og når både Williams? stemme og sangmelodien i seg selv sklir over i det anonymt uinteressante, har vi et problem. 

Men én ting kan vi i det minste anse som bevist: 
At Todd Terje lager melodier som blir lagt merke til. 
