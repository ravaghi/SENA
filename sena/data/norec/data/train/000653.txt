Botanicula
Slik er insektenes hemmelige liv. 

En sterk forkjærlighet for håndtegninger preger spillene fra den tsjekkiske spillprodusenten Amanita Design. 
Enten det dreier seg om ensomme roboter i Machinarium eller en vennegjeng av insekter som bor i ett tre i Botanicula. 

Dette er ikke et pek-og-klikk-spill i sjangerens klassiske forstand, det er mer riktig å si pek-og-utforsk. 

Den skjulte verdenen hvor insektene lever og dominerer, hvor planter er en like tilstedeværende del av kampen for å overleve – det er der du skal utforske Botanicula. 

Klikk i vei 

Onde parasitter har infiltrert treet hvor fem venner bor, og de legger ut på et eventyr for å redde det siste frøet fra inntrengerne. 

Eventyret tar dem med til treets øverste topp, til stammens indre og på besøk til mange av de som bor på treet. 

Ved hjelp av musen klikker du deg rundt på treets grener, og hvor en du går gjelder det å finne det bladet eller den tingen du kan klikke på. 

Botanicula er veldig enkelt å spille og ukomplisert å oppleve. 
Det er ikke noe mer du behøver å gjøre enn å klikke rundt omkring. 

Håndtegnet 

Tegningene kommer til liv når du klikker på skjermen og byr på små gåter. 
Først må du for eksempel samle fem nøkler – hver av dem byr på en liten oppgave. 
Enten bevoktes nøkkelen av noen eller så er de utenfor rekkevidde. 
Hvordan kan du bruke de fem vennene for å få tak i nøkkelen? 

En er tjukk, en er tynn, en er liten, en kan fly og en ser ut som en sopp – sammen kan de redde treet. 

Ingen figurer i spillet snakker, men de forteller ofte ting i bilder. 
Etter en liten stund oppdaget jeg at alle jeg møtte på min vei også har særtrekk som gjør dem levende, de har rett og slett personlighet. 

De fantasifulle tegningene bidrar nok også til dette, for her forskjellige egenskaper like tydelig som utseendet på figurene. 

Amanita Design har åpenbart større ambisjoner. 
Det bør de ha. 
De to spillene selskapet har laget bærer preg av de tekniske begrensningene i spillmotoren (Flash-basert, så langt jeg kan forstå). 

Det ligger noe uforløst bak det studiogrunnleggeren Jakub Dvorský og hans medarbeidere produserer. 
Botanicula rører ved store problemstillinger, men klarer kun i begrenset grad å formidle dette. 

Jeg håper småskalaproduksjonen av disse spillene gir nok penger i kassa til Amanita Design, slik at de kan få fritt spillerom i den kreative prosessen rundt spiller nummer tre. 

For knappe 10$ (50 kroner) gir spillet mye underholdning, spesielt er det å anbefale for de minste i familien. 
Spill sammen og opplev «insektenes hemmelige liv». 

Botanicula er i bunn og grunn et interaktivt puslespill, skapt med kjærlighet av dyktige tegnere. 

Hva syns du om spillet? 
Legg inn dine synspunkter i kommentarfeltet under traileren. 
