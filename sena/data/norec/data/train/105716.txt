Lissie:«Catching A Tiger» 

(Columbia / Sony Music) 

Røykfylt, intenst og svevende. 

Av og til dukker det opp nye stemmer som utfører pophåndverket sitt så dyktig at de pa sser like godt inn hos de fleste radiokanaler som i stua hjemme hos de argeste kritikerne. 
Illinois-jenta Lissie Maurus tilhører definitivt disse. 

Med en sløy sleng av både Sheryl Crow og spesielt Stevie Nicks fra sine glansdager i stemmen leker Lissie seg gjennom et imponerende bredt utvalg av låter, fra intense ballader via rene retropop-perler til mer livsbejaende rockere med sol i hippiehåret. 

Bill Reynolds (Band Of Horses) og Jaquire King (Kings Of Leon) har også bidratt til å gi Lissie den luften som låtene hennes trenger. 
Ingen tvil om at Lissie er noen vi så absolutt vil se i Norge så fort som mulig! 

BESTE LÅT: 
«When I'm Alone» 
