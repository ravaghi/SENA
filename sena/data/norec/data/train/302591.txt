Ikke sikkert hun har sunget så mye bedre noen gang
Wilcos 'Jeff Tweedy tilbake i studio med Mavis Staples, en av de store stemmene. 

ALBUM: 
Kombinasjonen Jeff Tweedy (Wilco) og Mavis Staples har vist seg å være et lite lykketreff, og det ble en Grammy-pris for «You Are Not Alone» fra 2010. å et Mer dempet Det fristet til gjentakelse, men andre servering behøver ikke nødvendigvis å smake bedre enn den første. 

Mens «You Are Not Alone» var svært variert, med mange up tempo-sanger, er oppfølgeren «One True Vine» atskillig mer dempet og nedtonet. 
Samtidig er den både tyngre og mer gospelinspirert. 
«Every Step» har begge deler, og er et høydepunkt. 
Her stemmer alt, det repererende beatet, stemninga, klappingen, koringa. 

Et annet er jazzsaksofonisten Colin Stetsons «What Are They Doing In Heaven Today». 

Alle instrumenter Lydbildet - og produksjonen - er ganske annerledes denne gang, delvis akustisk og med Tweedy på alle instrumenter med unntak av trommer. 

De får mild behandling av hans 17 år gamle sønn Spencer. 

Stor stemme Produksjonen er noe mer eksperimentell, på mange måter minner den om Tom Jones' to siste bluesinspirerte album. 
Samtidig understøtter produksjonen storheten i stemmen til Staples, som har en sterk signatur i sjangrer som soul, r'n'b og gospel. 

Det er ikke sikkert hun har sunget så mye bedre noen gang, og damen fyller 74 neste måned! 
Hun bruker stemmen på en annen måte, mer innbitt og mer intens. 

Ikke Wilco Heller ikke denne gang har Tweedy latt seg friste til å bruke Wilco-paletten, sjøl om hans egen «Jesus Wept» har mye av den samme stemninga som Wilcos «She's A Jar». 

Tweedy har skrevet ytterligere to låter spesielt for Staples. 
Ny - og spesialskrevet - er også «Far Celestial Shore», der både hun og arrangementet faktisk minner om låtskriver Nick Lowe. 

Coverlåter 
De øvrige er coverlåter av folk og band som Low, Funkadelic og Pops Staples. 
Mavis gikk i skole hos faren Pops og sine søsken i The Staple Singers før hun solodebuterte i 1969. 
Det er interessant at hun finner seg så naturlig til rette i selskap med en alternativrocker fra Illionois. 

Men - det er ikke merkeligere enn at Jack White revitaliserte coungrydronninga Loretta Lynn for ni år siden. 
