Plateanmeldelse:I Was A King - «Isle Of Yours» 

Flere sanger om kjærligheten og boligmarkedet. 

ALBUM: 
INDIEPOP 
I Was A King «Isle Of Yours» (K. Dahl Eft./Warner) 

Mye om å bygge og bo på IWAKs fjerde fullengder, som var det et konseptalbum om bygeografi. 

Frode Strømstads sursøte Glasgow-indiepop høres ut som om den pusser opp et kollektiv med venner. 

Anne Lise Frøkedals «barokkpop»-elegante sanger synes å være alene i, eller på vei ut av, en staselig villa på Bygdøy. 
Det er noe forlorent aristokratisk ved de orkestrerte bidragene hennes. 
(Tittelkuttet låner den dunkle sensualiteten fra Airs «Playground Love»). 
Synger med engelsk aksent gjør hun også. 

Kontrastene de to frontfigurene imellom, gir platen en interessant dynamikk. 
«Isle Of Yours» kan være det mest varige IWAK-albumet. 
Nydelig omslag inkludert. 

BESTE LÅT: 
«Pet Cemetary» 
