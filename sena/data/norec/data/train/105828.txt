John Grant:«Queen Of Denmark» 

(Bella Union/Tuba) 

2000-tallets Jobriath? 

Tidligere The Czars-vokalist John Grant ser ut som «Bobby Peru» fra David Lynch' «Wild At Heart» på omslaget. 
Texas-bandet Midlake gir via mellotroner og treblåsere «Queen Of Denmark» noe av den samme bygdesekteriske følelsen de dyrket på sitt eget album av året. 
Men Grant har en mye bedre stemme til rådighet enn de har, en kremaktig baryton, og skriver flottere melodier. 

Grant har den homofile mannens hang til kabaret. 
«Chicken Bones» kunne ha vært Scissor Sisters, han kunne skrevet låter for Robbie Williams og Keane kunne ha saksøkt på grunnlag av tittelkuttet. 
Tekstene hans er til tider irriterende. 
Men en bemerkelsesverdig solodebut er det. 

BESTE LÅT: 
«Where Dreams Go To Die» 
