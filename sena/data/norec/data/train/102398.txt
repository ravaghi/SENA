Plateanmeldelse:Phosphorescent - «Muchacho» 

Fremad i alle retninger. 

Om du liker musikken din konsistent og forutsigbar: 
Slutt å lese nå. 
Om du derimot ofte merker et savn etter den perfekte blandingen av Fleet Foxes, M83, Abba og Springsteen, er du et noe komplekst menneske. 
Her er uansett platen for deg. 

Enmannsbanditten Matthew Houck har holdt det gående siden lenge før internett virkelig slo igjennom, men først nå søker countryrocken hans det elektroniske. 
Det betyr små grep som gjør alt enda litt bedre. 
Han synger fremdeles som en Bob Dylan som tror han er Prince, stjeler som en Tarantino fra alle - men gjør det slik at det blir like deler hyllest og nyskapning, ikke svett kopi. 

BESTE LÅT: 
«The Quotidian Beasts» 

TOR MARTIN BØE 
