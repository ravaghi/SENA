Jack:«You Don't Know Jack» 

(Your Favourite Music / Bonnier Amigo) 

Ikke spesielt originalt, men frisk og potent powerpop. 

Med Solgunn Valstads energiske vokal i front er det naturlig å sammenligne Jack med Surferosa. 
Bandet har den samme enkle, rett på-attityden til hyperfengende tyggegummipop - ikledd småfreidige tekster som oser av både kjedsomhet og ønsket om å leve hurtig med glamfaktor. 
Samtidig er nok Blondie et forbilde for begge. 
(Jack gjør sågar en flott cover av deres «Hanging On The Telephone»), men Jack er heldigvis såpass smarte at de har oppdatert lydbildet til å bli like mye Blink 182 som en ren retro-greie. 
Hjulet på Jack-vogna er med andre ord funnet opp allerede, men den triller godt ennå! 
