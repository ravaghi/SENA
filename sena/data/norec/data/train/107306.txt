Argentinske gleder
Regi: 
Carlos Sorin. 
Med Juan Villegas, Walter Donado, Rosa Valsecchi. 
Argentinsk. 
Drama - 7 år, egnet ungdom/voksne 

Funn for dyrkere av uvanlige, små filmgleder. 

Argentinsk film er ikke hverdagskost. 
Og slett ikke film om argentinsk hverdagskost. 

«Bombon» er en nesten pussig lavmælt historie om en 52 år gammel, arbeidsløs mann i Argentinas trøstesløse og fattige Patagonia-provins. 
Som takk for hjelpen fra en kvinne med motorstopp langs veien, overtar han en svær, vakker hund. 
Som viser seg å bringe en ny fremtid - på mange plan. 

Det er en tvers gjennom sympatisk film, glad, hverdagslig og ikke så lite avslørende om både mennesker og samfunnsforhold - når man får tenkt seg om. 
En god stund. 
