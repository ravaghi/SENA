Rammstein:«Liebe Ist Für Alle Da» 

(Universal) 

Enerverende ompa-metal. 

Noen ganger er tysk det perfekte rockspråket, ikke minst når man som Rammstein har gjort høydramatiske, nær wagner'ske virkemidler til en karrierevei. 
Med Till Lindemans tilgjorte «skummel mann»-stemme og hauger med nonsens-tekster (ingen andre makter å lage et seksuelt bilde av å stikke bratwursten inn i sauerkraut...) blir Rammsteins tungmetall dermed noe helt for seg selv. 
Tilløpene er der - lydbildet er tett, tungt og massivt - men når riffkvaliteten daler, blir det fort noe veldig masete over den teatralske metal'en til Rammstein. 
Dette er et band som hele tiden balanserer på eggen til å tippe over i parodien, og denne gangen er de temmelig nær. 

ANBEFALTE KJØP: 
«Ich Tu Dir Weh», «Frühling In Paris» og «Rammlied». 
