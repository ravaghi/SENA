Istället för krim:Förvirring 

Aldersgrense ikke oppgitt. 

Stockholm, høsten 1978 . 
Forfatterspiren Klas Östergren flytter inn i den store, gamle leiligheten til sin nye venn Henry Morgan. 
Henry er eksentriker og levemann, en sånn fyr som har historier å fortelle og hemmeligheter å skjule. 
Snart har han trukket Klas inn i en verden av festing og jazz og forsmådd kjærlighet og lyssky millionærer og skattejakt og alt mulig annet eksentriske levemenn kan tenkes å være innblandet i. 

«Gentlemen» er filmversjonen av en TV-serie i fire deler, som igjen er basert på en roman av — nettopp! 
- Klas Östergren. 
Og selv om filmen er to og en halv time lang, føles den alt for kort til å fortelle en historie som foregår på tre- fire tidsplan, er innom et utall lokasjoner og involverer enda flere aktører. 
Undertegnede kunne store deler av tiden ikke engang skjønne hva det sentrale mysteriet gikk ut på. 

Når det er sagt: 
Rent estetisk er «Gentlemen» pur nytelse. 
Regissør Mikael Marcimain («Call Girl«) har gjenskapt alt fra 70-tallets bruneste buler til 60-tallets steineste hippiefestivaler med en nesten overveldende kjærlighetsfull detaljrikdom. 
Dette er en film man får lyst til å flytte inn i. 
Desto mer synd er det at den fungerer såpass dårlig som, vel, film. 
