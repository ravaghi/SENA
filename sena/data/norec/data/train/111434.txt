Solid
Gravende journalister i amerikansk film har en tendens til å bli noen særdeles selvnytende og oppblåste figurer, nesten utelukkende mannlige sådanne. 
Ikke så i «Nothing but the truth», hvor Kate Beckinsales skjøre, men bestemte tolkning ikke kommer i veien for «Saken»: 
Hvor langt er man villig til å gå for å beskytte kildene sine når rikets sikkerhet angivelig står i fare? 
Dette er intelligent uten å være belærende, med velporsjonert spenning inkludert en kløktig plottvist. 
Med andre ord: 
En solid politisk thriller. 

ØYSTEIN DAVID JOHANSEN 
