Dunderbeist, «Dunderbeist»
(Dunder / Indie) 

Konseptmetal på hedmarking. 
Konseptplater om øksemordere på tjukt hedmarksmål er ikke hverdagskost, men definitivt pirrende og fascinerende. 

At medlemmene i Dunderbeist kommer fra band som Krace og Stonegard høres godt. 
Spesielt sistnevntes tunge, seige stoner-hardrock er godt representert i lydbildet der vokalist Torgrim Torve (og tekstene) dessverre er mikset litt langt i bakgrunnen til at de trer tydelig nok frem. 
Men her finnes også drivende vendinger av pønk og norsk folklore i Dunderbeists metalliske overbygning. 

Øksemorder Kristoffer Nilsen Svartbækken Grindalen ble henrettet ved halshugging i 1876. 
Selv beholder Dunderbeist hodet og maner frem en fabelaktig svart historie. 

BESTE LÅT: 
«Hatet». 
STEIN ØSTBØ 
