Livets postgang
Her kommer enda en britisk dramaserie signert BBC, denne gangen med både humoristiske og litt skumle sider. 
Settingen er et postkontor i Manchester. 
Vi følger det mannlige postbudkorpset på postruter og i sorteringsrommet. 
Tonen er typisk mannearbeidsplass: full av både frekk humor og aggressivitet. 

I denne første episoden er det Harry som skal få livet snudd fullstendig opp-ned fra det rolige familielivet han vanligvis lever. 
Først redder han en kvinne fra å dø på postrunden sin — og blir veldig betatt av henne. 
Deretter havner hans kone Kathy i koma etter en mystisk bilulykke. 
Og ikke nok med det - Harry oppdager at kona i flere år har hatt et forhold til hans sjef og bestevenn Charlie. 

«Livets porto» har et godt manus med gjenkjennelige og engasjerende mellommenneskelige problemstillinger, fylt med et interessant persongalleri. 
Spilt av gode skuespillere. 
