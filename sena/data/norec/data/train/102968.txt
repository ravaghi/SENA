Blu-ray:Frekk friuke 

Farrelly-brødrene reddet amerikansk komedie midt på 90-tallet, holdt en jevn kurs før de ble mette og slappe rundt "Shallow Hal" (2003). 
Hall Pass - om to sprengkåte middelklassemenn i 40-åra som innvilges en «friuke» fra ekteskapet grunnet overdreven sikling på andre damer - er nesten en retur tilbake til godt gammelt slag. 

Vi har kanskje mer enn nok filmer allerede om godt voksne karer som oppfører seg som 16-åringer. 
Farrelly-brødrene tøyer imidlertid strikken såpass at det blir både pinlig og morsomt nok. 
Utvidet versjon, pluss flauser og en ekstrascene med birollekongen Richard Jenkins. 
ØYSTEIN DAVID JOHANSEN 
