Tord Gustavsen Trio:«The Ground» 

(ECM) 

Det neste store norske navnet i internasjonal jazzverden. 

For så vidt er Tord Gustavsen der allerede, etter sin like stillfarne debut, «Changing Places», i fjor, men denne gangen er han enda mer insisterende, enda mer melodiøs og enda mer lyrisk på akkord-grensen til popmusikken («Colours Of Mercy» kunne nesten vært komponert av Elton John!). 
Gustavsen er fjærlett i pianoanslaget og skaper deilig store flater rundt tonene, mens bassist Harald Johnsen og trommis Jarle Vespestad broderer inn behagelige sømmer av forsiktige rytmer som driver uttrykket stille fremover. 
Musikk for ettertanke og en ren nytelse! 
