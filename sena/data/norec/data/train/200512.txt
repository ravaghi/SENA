HP Photomart 3210
Med en prislapp på nærmere 3.000 kroner er dette testens dyreste. 
Men så har den også et funksjonsutvalg utenom det vanlige. 

HP 
Photosmart 3210 er en relativt stor skriver, men med myke linjer. 

LES OGSÅ: 

I tillegg til å fungere som skanner, kopimaskin og skriver, har den en rekke tilleggsfunksjoner: 

Skanning av dias (4 stk) og negativer (6 stk) Kan settes direkte i kablet nettverk (Ethernet) Direkteutskrift fra kamera 2,5" skjerm for bilde- og videovisning(!) Minnekortleser for alle aktuelle korttyper Papirsensor Egen skuff for 10 x 15 fotoark Bluetooth-støtte ved hjelp av adapter (ekstrautstyr) 

Se flere tekniske data 

Den har et leddet og tungt lokk, med buet front. 
Legger vi til at den også skanner det som ikke ligger helt ned på skanneflaten, forstår vi at den egner seg spesielt godt til å kopiere/skanne fra bøker. 
Her er det ingen som kan måle seg med Photosmart 3210. 

Brukervennlig 

Knappene er lett å forstå, og menyer, ledetekster etc kommer på norsk. 
Legger vi til at skriveren gjenkjenner papiret automatisk, og velger automatisk de mest hensiktsmessige innstillingene, forstår vi at dette dreier seg om en meget brukervennlig skriver. 

Installasjonen i Windows var imidlertid en svært omfattende prosess - hele 1,1 GB harddiskplass ble beslaglagt, og man skulle derfor tro at den inneholdt en haug med programmer og løsninger. 
Det gjorde den ikke. 
Her er det HP 
Image Zone som tar seg av det meste (utenom tekstgjenkjenning, her brukes programmet i.r.i.s). 
Det er riktig nok et funksjonsrikt program med mange artige funksjoner, men 1,1 GB da gitt... 

Kvalitet og hastighet 

Dette er den eneste skriveren i denne testen som er utstyrt med 6 blekktanker, altså lys magenta og lys cyan i tilligg til sort, gul, magenta og cyan. 
Det sørger for meget god utskriftskvalitet av fotografier. 
HP har dessuten laget et finurlig system som gjør at svært lite blekk går til spille under det automatiske vedlikelholdet av blekkdysene, ved at blekket føres tilbake i blekkassettene. 

Skanne- og kopikvaliteten er også helt i toppklasse. 
Skal vi pirke litt, måtte det være på at detaljer i de aller lyseste partiene ikke ble registrert like bra som på Canon MP500. 
Fargegjengivelsen var derimot særdeles bra, det var vanskelig å skille fotokopiene fra originalene. 

Hastighetsmessig er den ingen sinke på noe felt. 
Den er ikke raskest på noen av målingene våre, men snitthastigheten er det kun Canon som slår i denne sammenligningen. 

Konklusjon 

Denne skriveren holder mål i nær sagt alle bauger og kanter, men det bør man også kunne forvente når prislappen ligger tett opp under 3.000 kroner. 
Vi har imidlertid funnet den til rundt 2.500 kroner i enkelte butikker, så her bør du absolutt undersøke litt før du eventuelt slår til. 

Tilbake til testforsiden 
