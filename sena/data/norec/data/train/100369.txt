Camilla Granlien Band «Jarnnetter»
FOLKEMUSIKK. 
Ta:lik/Musikkoperatørene 

Det behøver ikke være så veldig lang vei fra norsk folkemusikk til den mangslungne rootssjangeren, som Camilla Granlien og hennes fremragende musikere viser på «Jarnnetter». 

Her er tekster i hovedsak av Gudbrandsdalspoetene Tor Jonsson og Olav Aukrust, med tradisjonelt og nylaget slåttemateriale. 

Granlien er en av våre fremste kvedere som vant Landskappleiken sist. 
Med solid teft og fortellerevne ikles musikken en suggererende og medrivende samtidsmusikalsk drakt basert på tradisjonelle elementer. 

Her er felelooper og drivende gode komp. 
Midt opp i det hele Granliens varme og overbevisende sang i en utgivelse uten dødpunkter. 
«Kjæringje sat» og «Død Spelemann» har nærmest hypnotisk kraft. 
