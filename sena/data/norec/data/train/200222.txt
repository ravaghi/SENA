Philips SPC600NC
Noen webkameraer er bare annerledes en andre, denne modellen fra Philips er en slik 

Dette kameraet er spesielt. 
Løsningen består av en puck med USB-kontakt på toppen hvor kameraet settes nedi. 

Oppløsningen er ikke like høy som på storebroren, men designet av selve kamerahuset er felles. 
Det er sylindrisk med selve kameraet dreibart i høyderetningen, men fargen er knall rød og sølv. 

Programvaren er den samme som på det dyrere kameraet, og støtter de grunnleggende funksjonene. 
Men ikke noe mer. 

Montering 

På grunn av den spesielle konstruksjonen kan ikke kameraet festes på kanten av en skjerm, men må stå på bordet ved siden av PCen, eller på en hylle eller et eller annet. 
Ønsker du å ha det oppå skjermen blir det mye høyere enn andre løsninger. 
Har du en bærbar kan du jo bygge opp en egen pidestall bak skjermen som kameraet kan stå oppå og titte fram over skjermkanten. 

Plassert på et bord står kameraet rimelig støtt. 

Bildekvalitet 

Også dette kameraet presenterer utmerkede bilder under gode lysforhold. 
Følsomheten er ikke like heftig som den større modellen, men helt på linje med de andre kameraene i denne testen i samme prisklasse. 

Fokusering er ikke lett i den høyeste oppløsningen (VGA) i svakt lys, men i den normale oppløsningen 320x240 fungerer det greit. 

Men under gode lysforhold ga kameraet ganske skarpe stillbilder, med en detaljgjengivelse som var god midt i bildet. 
Dybdeskarpheten var også god. 

Tilbake til testforsiden 
