Noe godt er på vei fra Sverige
Googler du Yast, får du henvisninger til et Linux-program. 
Gravere du litt dypere, vil du finne et band som kommer med sitt første album 30. januar. 
Som så mange andre svensker, har de et godt tak på det melodiøse. 
Lo fi-romantikere kaller de seg, og den drømmende popen flyter behagelig av sted. 
Yast ble dannet i stålverksbyen Sandviken og har siden forflyttet seg til Malmö. 
Debutsinglen "Believes" kom i fjor og førte til platekontrakt. 
To nye singler har varmet opp markedet. 
Disse er med, men albumet har mer å by på. 
Yast er lyden av en varm sommerdag for lenge siden, da verden var full av håp og fremtiden så lys ut. 

Det gjør den for Yast også. 
Det er all grunn til å anta de fem herrene blir neste blågule eksportvare. 

Beste spor: 
"Yast", "Believes", "Strangelife", "Joy". 
