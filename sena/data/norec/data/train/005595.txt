Innmari inderlig
Mollakkordene får kjørt seg. 

Tittelen Fear Is A 
Demon er en pekepinn på hva slags landskap vi beveger oss inn i på Jonas Alaskas fjerde plate. 
Til tross for at han vanligvis lusker seg innom kjærlighetstematikken, står heller frykten i fokus og følelsen av at den tar overhånd. 
Det er ikke fremmed å være utleverende i 2017, og godt er det. 

Halvparten av låtene er allerede kjente for de som følger med på ny musikk. 
En kan stille spørsmålstegn ved publiseringsstrategien, men singlene har definitivt vært tydelige frampek for plata. 
Veldig nedpå, selv til å være Alaska, men utvilsomt gjennomgående skarpt tekstforfatteri. 
Hovedsaklig fremført av kun Alaska og gitaren, for å gjøre det ekstra inderlig. 

❤️ Elsker ❤️ 

En god historieforteller fører med seg dedikert engasjement hos lytterne, som forøvrig er en tydelig fellesnevner for all diskografien til Alaska. 
Objekter skildres kyndig på åpningsspor «The Moon & The Steeple» med linjer som «The moon is still out, the wind is bullying the trees again, bullying and letting them go, it’s been going on for hours(...)». 
Med disse litterære virkemidlene var nok Alaska en jævel i engelsk på videregående. 

«All Coming Down Today», altså the grande finale, el finito på Fear Is A Demon samler sammen pompøsiteten som har ligget og flørtet med oss fra starten av. 
Strykere, overveldende dramaturgi som eskalerer i en fantastisk eksplosjon av tristesse. 
Hjelpes meg. 

? 
Elsker ikke ? 

Det finnes en grense hvor lenge det er interessant å høre på lavmælt singer-songwriting. 
Tekstene er åpenbart Alaskas største styrke. 
Derfor er det synd de mister fokus av en produksjon som er like mild som First Price-tacosaus. 

Refrenget i «Back To School» prøver seg på en frekk saksofon(?)tutings straight outta Ole Ivars, uten hell. 
Det er litt humor, men mest ikke. 
Deprimerende nok står halvdelen av låtene som ikke allerede er utgitt igjen som fyllstoff. 
Ingen åpenbare høydare, men et pent håndverk. 
Det mangler rett og slett litt snert. 

P3 Ruben Live: 
Jonas Alaska - "Shark": 
