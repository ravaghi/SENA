Khold:«Krek» 

(Tabu/Tuba) 

Khold er et black metal-band som insisterer på å synge på norsk fordi tekstene kretser rundt temaer som norrøn folklore og norrøn mytologi. 

«Krek» er en fet tittel som kler de blytunge, primitive, seige, mørke og flerrende låtene ypperlig. 

Kall det gjerne black metal, men Khold handler like mye om knusende tyngde som blodpiskende lynhurtig metal og stabler med taktskifter. 

Slik sett er Khold mer opptatt av stemning enn kjølig presisjon. 
Låter som «Blod og blek» og «Byrde» valser selv de tøffeste i senk. 
Dette er et album som ikke bør kjøpes uhørt. 

ESPEN A. HANSEN 
