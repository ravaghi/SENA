Over The Rhine, «The Long Surrender»
Over The Rhine, «The Long Surrender» 

(Speckled Dog / Lo-Fi Music) Intim og elegant. 

Tyve år har gått siden Ohio-ekteparet Karin Bergquist og Linford Detweiler debuterte på klassiske IRS, og sannelig blir de ikke bare bedre og bedre. 
Fremdeles er det noe tomwait'sk over parets intime loungelåter som drypper av både jazz og kabaret, og Bergquists røykfylte, slørete stemme er et kapittel for seg selv - forførende er bare fornavnet. 
Og ikke ulikt Lucinda Williams' sensuelle brodd som så naturlig mikser sødme og skarphet - hun dukker faktisk opp til duett på «Undamned». 

I disse tider er det for øvrig naturlig å minne om parets flotte julealbum fra 2007, «Snow Angels». 
Det er i det hele tatt en rekke grunner til å oppdage Ohios fineste. 

BESTE LÅT: 
«Oh Yeah By The Way» STEIN ØSTBØ 
