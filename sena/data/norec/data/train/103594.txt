Gísli:«Passing Out» 

(Waterfall Records) 

Litt skuffende smakbit fra islandske Gísli. 

Sammenlignet med den imponerende konserten Gísli leverte på årets by:Larm i Bergen, blir hans første smakebit «Passing Out EP» en relativ skuffelse. 
Eksil-islendingen Gísli er, ikke uten grunn, blitt sammenlignet med amerikanske slacker-helter som Beck og J Mascis. 
Gísli serverer fire låter som rett og slett er tamme sammenlignet med fyrverkeriet som ble avfyrt på scenen i Bergen. 

Sporene «Passing Out», «Go Get 'Em Tiger» og «I Refuse» er rastløse, hektiske og røffe saker, som viser at Gísli er en gatesmart rimsmed utenom det vanlige. 

Men jeg savner virkelig den slamrende «Can You Make It Right» som er noe av det absolutt tøffeste jeg har hørt på lang tid? 
Sammenlignet med halvt akustiske «Know What I'm Sayin'», som har fått plass på EP-en, er den nemlig en umiddelbar klassiker. 

ESPEN A. HANSEN 
