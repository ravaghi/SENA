Lyder fra ingenmannsland
En av de største hitlåtene i 2008 var “That’s Not My Name”. 
Duoen Katie White og Jules de Martino i The Ting Tings fra Manchester prøver så godt de kan på å lage en ny versjon av den med låten ”Hang It Up”. 
Men det blir bare en dårlig kopi. 

De ni andre låtene på ”Sounds From Nowheresville” går både hit og dit i stil og innhold. 
Låten med den merkelige tittelen ”Guggenheim” er albumets beste med sin intensitet og den forførende og sleske vokalen til Katie White. 
Låten ”Soul Killing” har også en slags underholdningsverdi med sine reggaerytmer og Boney M–lignende vokal. 

The Ting Tings sine låter passer nok aller best i et klubblokale sent på natten der folk er opptatt av rytmer og fest, og ikke noe mer enn det. 
I en annen setting låter dette tomt og meningsløst. 
