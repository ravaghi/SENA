Plateanmeldelse:Thebandcalledoh! 
- «Stereosoul» 

Neosoul i zombieform. 

ALBUM: SOUL Thebandcalledoh! 
«Stereosoul» (Nine Six) 

Man trenger knapt mer enn en albue for å telle de store norske soulverkene. 
Men et sett med tromsøgutter prøver å få til det den for lengst forduftede Sofian fikk til for ni år siden: autentisk norsk neosoul. 

På sitt beste er Oh! en påminnelse om hvorfor sjangeren eksploderte, og på sitt kjedeligste - hvorfor den døde ut. 
Repeterende i sin nakne og trege minimalisme. 

Det er en sterk vilje, men lite egenart på «Stereosoul». 
Ideene er låst til D'angelo, Erykah Badu og Jill Scotts tid. 

Daft Punk-drivet i «Let You Lift Me» skiller seg ut, smittsomme «Headlines» og sjarmerende «Good To You» likeså. 
Oh! er altså best når de ikke prøver å gjenopplive utvaskede troper. 

BESTE LÅT: 
«Good To You» 
