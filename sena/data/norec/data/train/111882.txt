Marilyn Manson:«The High End Of Low» 

(Interscope/Universal) 

Var denne mannen virkelig farlig en gang? 

Gjenforeningen med sin gamle kompis Twiggy Ramirez har ikke gjort nevneverdige underverker for Quart-aktuelle Marilyn Manson, som slett ikke er så mye å være redd for lenger. 
Tekstmessig makter han aldri å holde hva de liksomprovoserende låttitlene lover, og musikalsk har han aldri tidligere gått tilsvarende på tomgang. 
Her gjentar han absolutt alle egne tricks, men den industrielle tyngden er ikke tung nok, glamfaktoren er på langt nær like medrivende som før, og Mansons fascinasjon for David Bowie er nå så påfallende at den reelle avstanden mellom de to blir nådeløst avslørt. 
«Leave A Scar» er riktignok en fabelaktig låt med et sløyt og gromt gitarriff, men det hjelper lite når det finnes hele fjorten øvrige muligheter til å gjespe på denne platen... 

ANBEFALTE KJØP: 
«Leave A Scar». 
