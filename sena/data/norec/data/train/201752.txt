Test:Helt ny Nissan Note 

Nye systemer som hjelper føreren i trivelige Nissans Note. 
Vi har kjørt den. 

Nissan har i den senere tiden opplevd stor suksess, noe de først og fremst takke Qashqai og Juke for. 
I tillegg har vi nordmenn trykket elbilen Leaf til vårt hjerte. 

Nå kommer ytterligere et bidrag i modellrekken deres, men det gjenstår å se om småbilen Note vil nyte like stor suksess som sine to søsken. 

Nytt, men kjent 

Nye Note skal ut og kjempe i klassen der biler som Ford Fiesta, VW Polo og Kia Rio regjerer i dag. 
Vi skal ikke strekke strikken så langt som å si at det kommer til å bli danske tilstander i Norge, men også her til lands vil det kjøpes mindre biler med tiden. 
Dermed vil kundenes krav til disse småbilene øke, og det gjelder for bilbransjen å levere det kundene vil ha. 

Med nye Note gjør Nissan et forsøk på nettopp det, for småbilene må etter hvert få utstyr og funksjoner som tidligere bare var å finne i større og dyrere biler. 
Samtidig må de være praktiske og ha smarte løsninger, dersom de skal klare å erstatte de større bilene. 
Note gjør et godt forsøk i så måte. 

Sikkerhetsskjold 

Til denne har Nissan derfor klekket ut noe de kaller Safety Shield, eller et sikkerhetsskjold om du vil. 
Det høres kanskje nytt ut, men består av velkjent teknologi. 
Funksjoner som sorterer under dette sikkerhetsskjoldet er blant annet linjeskiftvarsler, blindsonevarsler, og et kamera som viser hva du har bak bilen når du rygger. 

Nytt fra dette kameraet er at det registrerer om noe er i ferd med å komme inni ryggesonen, og kan dermed varsle føreren for raskere respons. 

Norgesmodell: 
Nissan Qashqai blir billigere 

Om vi skal lete etter nyheter, så er det nettopp denne siste funksjonen som kan sies å være ny. 
Det samme er Nissans måte å sørge for at kameraet til enhver tid er rent, for en liten vifte sørger for at skitt og smuss blåser vekk fra linsen, og dersom det er nødvendig vil det påføres en tynn hinne av spylervæske. 

Kommer det mer? 

Vi har tidligere vært i Japan og sett hvordan Nissan har jobbet med nettopp Safety Shield, men det var et system som hadde enda flere funksjoner enn det Nissan her viser i Note. 
Det betyr at vi kan vente flere funksjoner på andre og senere modeller. 

Se bilder av Note utvendig: 

Rundt-omkring 

Nytt i denne klassen er også det Nissan kaller Around View Monitor. 
Dette er et kamerabasert system som ved parkering viser deg alle sidene på bilen i fugleperspektiv på den 5,8” store skjermen i midtkonsollen. 
Er du en av de som føler du har dårlig oversikt når du skal lukeparkere, eller må inn i en trang lomme, så er dette et kjekt system å ha. 
Kameraer viser da hva som befinner seg på alle bilens fire sider, og gir deg faktisk ganske god oversikt. 
Dette finnes allerede på større biler, men Nissan trekker det nå altså inn i småbilsegmentet. 

Vi testet systemet til fulle ved å dekke til alle vinduer, før vi kjørte gjennom en forhåndsdefinert løype. 
Denne innebar alt fra normal kjøring, til rygging og parkering. 
Alt i lave hastigheter, naturligvis. 
Systemet virket, og det var faktisk mulig å finne frem kun ved hjelp av skjermen. 

Motorer vi kjenner fra før 

Til å begynne med kommer Nissan Note med to alternative motoriseringer. 
Det er den kjente 1,2-liters bensinmotoren på 80 hk, og den like kjente 1,5-liters dCi dieselen, som stammer fra alliansen med Renault. 
Denne yter 90 hk. 

Den mest spennende motoren er likevel 1,2 Digi-S, som kommer rundt nyttår. 
Motoren yter 98 hk ved 5.600 omdreininger, og har et dreiemoment på 142 
Nm ved et turtall på 4.400 omdreininger. 
Denne ga et svært godt inntrykk under prøvekjøringen, selv om den har den karakteristiske lyden som de fleste 3-sylindrede motorer har. 
Derimot har Nissan gjort en svært god jobb i forhold til demping av vibrasjoner, som oppheves på relativt tradisjonelt vis i form av balanseaksler. 

En tysk konkurrent med norgesmodell: 
VW Polo Blue GT 

Av andre interessante egenskaper ved motoren finner vi også en turbolader som har det Nissan kaller en elektronisk kløtsj, som kobler turboladeren inn og ut. 
Dette er først og fremst hensiktsmessig for å fjerne all indre motstand i de situasjoner hvor turboladeren ikke er i drift. 

0,36 per mil på diesel 

Ingen ting kan derimot sies å være vellykket før vi ser resultatene av de funksjoner som implementeres. 
Med denne Digi-S motoren skryter Nissan på seg et CO2-utslipp på 99 gram per kilometer under optimale forhold, basert på et forbruk på 0,43 liter per mil. 
Dette er riktig nok med manuell girkasse, for Note vil også kunne leveres med en CVT-automatkasse, men da øker både forbruk og utslipp. 

Dieselmotoren kan vise til et forbruk på 0,36 liter per mil, som gir et utslipp på 95 g/km. 

Smarte løsninger 

Note har fått litt av den høyreiste formen, noe som gir rom for en del smarte løsninger. 
Baksetet er satt på skinner og kan skyves frem eller tilbake, avhengig av om du trenger bagasjeplass, eller beinplass. 
Tilgangen til baksetet er dessuten ivaretatt av bakre sidedører som går nær 90 grader ut fra bilen. 

Avhengig av utstyrsversjon kan du også få klappbord montert på seteryggen til fremstolene. 
Dermed har barna plass til sysselsetting under bilturen. 
Dette klappbordet har også en integrert koppeholder. 

Bagasjerommet har dobbel bunn, og du kan velge hvor dypt bagasjerommet skal være. 
Men dersom du legger ned seteryggene i baksetet, og således ønsker helt flatt gulv hele veien, så må gulvet i bagasjerommet stå i øvre posisjon. 

Hjulene i hjørnene 

Nissan Note er en lettkjørt liten sak som er stor innvendig. 
Hjulene er trukket ut i hvert hjørne, noe som gir god plassutnyttelse innvendig, og gir lengre akselavstand og lettere arbeidsforhold med tanke på kjøreegenskapene. 
Komforten er derfor absolutt bra, selv om biler som dette ofte får alt for kort fjæringsvei. 
Nissan Note har ganske myk oppforing, noe som lett lot seg merke under de kjøreforholdene vi hadde i området rundt Bratislava. 

På plussiden kommer vi ikke unna et støynivå som er overraskende lavt. 
Ergonomien bak rattet er også fin, og det er lett å finne en god sittestilling. 
Oversikten ut er upåklagelig, for man sitter høyt og har store glassflater rundt det hele. 

Alt i alt er Nissan Note en trivelig bil, men smarte løsninger. 
Hvorvidt den kommer til å selge ekstra godt på grunn av sikkerhetsskjoldet er vi ikke sikker på, og vi spurte oss selv hva som skal til for at Nissan Note blir den storselgeren Nissan har lagt opp til. 
I våre øyne var svaret enkelt. 
Prisen. 
Og det var før vi fikk vite den. 

Moroa skal koste 

Nå har vi fått prisene på nye Note, og det ser ut til at Nissan har hørt våre antagelser. 
Bilen er faktisk ganske godt priset, men den mest interessante gjenstår, nemlig den på 1.2 Digi-S. 
Denne motoren kommer først på markedet rundt nyttår, og prisen er derfor ikke klar. 

Note blir å få med bensinmotoren på 80 hk fra 164.000 kroner, mens dieselen starter på 190.000. 
De fleste kommer imidlertid til å klatre forbi Visia utstyrsnivå, som er innsteget, til Acenta, som er høyeste utstyrsnivå på bensinutgavene. 
Dieselutgavene fås både som Visia, Acenta og til slutt Tekna om høyeste utstyrsnivå. 
Mellom her igjen er det flere pakkeløsninger å få. 

Sammenlignet med konkurrentene er prisene absolutt konkurransedyktige. 
Dette kommer også til å bli nøkkelen for en eventuell suksess for Nissan Note. 
Nissan ønsker ikke gå ut med forventninger til salget i Norge, men den europeiske ledelsen mener Note skal være blant de absolutte storselgerne i det såkalte b-segmentet. 
Om det kommer til å gå til himmels på første klasse gjenstår derimot å se, men vi er rause og ønsker lykke til! 

*Denne saken ble første gang publisert 3. juli 2013. 
Først nå er bilen kommet til Norge. 
