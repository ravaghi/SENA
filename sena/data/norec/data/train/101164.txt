5.Nora Foss Al-Jabri: 
«Royals» av Lorde 

– For en nerve. 
Jeg er nesten litt satt ut! 
En av de beste opptredenene jeg har sett av deg i «Stjernekamp», sier Thomas Felberg. 

– 
Jeg fikk sånn frysninger, men det var så bra. 
Det var perfeksjon, sier Mona B. Riise. 

VG-anmelder Stein Østbøs dom: 

– 
En fersk verdenshit, ekstremt knyttet til artisten som har skrevet og sunget den – litt av en utfordring. 
Og Nora sluker den! 
Originalens litt dovne, smått ironiske fremføring har Nora tatt dyden på og angriper låten med en selvsikkerhet og nesten skummel overbevisning som tangerer Beyonce i attityd. 
Og apropos den store B; «you can call me queen Bee», heter det i teksten. 
Nora kan godt være dronningen som overtar både krone og trone fra Beyoncé - mesterlig! 
