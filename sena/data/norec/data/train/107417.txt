I tynneste laget - selv for barn
Regi: 
Adam Shankman. 
Med Vin Diesel, Brittany Snow, Max Thieriot, Morgan York. 
Amerikansk/kanadisk. 
Actionkomedie - 11 år, egnet ungdom. 

Omfattende feilslått «barnefilm». 

Vin Diesel er langt fra den første actionskuespiller som - bare for moro skyld - skal spille «barnevakt». 

Tanken på at normalt killer-potente muskelmenn plutselig får drittbleier som fremste utfordring, synes uhorvelig morsom. 

Vel, her går det helt galt. 
Historien er for naiv, selv for smårollinger. 
Actionen er for alvorlig, selv for 11-åringer. 

Spillet er pinlig oppstyltet. 
Sentimentaliteten grovkalibret. 
Skurkene (serbere og nordkoreanere!) über-korrekte. 

Eneste beholdning: 
Vin Diesel, marinejeger i særklasse med oppdrag som barnevakt, kan se snill ut. 

Det blir, ærlig talt, i tynneste laget. 
