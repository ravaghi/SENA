Beste fra Håkan Hellström på lenge
Vakre viser med symfoniorkester i ryggen. 

Håkan Hellström: 
"Illusioner" (Warner) 

Håkan Hellström trengte en fornyelse, og sammen med Göteborgs Symfoniorkester har han lagd sin beste plate på lenge. 
En plate der hvert kutt fører til ny spenning. 

Dette er ikke den Hellström som kledd i en matrosuniform fikk Folken til koke, eller den Håkan som lagde musikk til filmen om sitt eget liv. 
Dette er en ettertenksom 44-åring fra Göteborg som betrakter livet rundt seg. 

En som oversetter Joni Mitchells "Both sides now" til "Båda sidor nu" og erkjenner at kjærligheten er noe man ikke kan forstå. 
Resten av de ti sangene har han skrevet med Björn Olsson. 

Hellström åpner varmt med "I dina armar" og fortsetter med lange "Vänta till våren". 
Sistnevnte ligner klassisk Hellström, men i saktere tempo og med vakker koring. 

"Tro på livet" er om det vanskelige håpet: 
Att tro på livet är en lång väg att gå, jag har sett så många briljanta sätt att gå under på. 

Hellström har gjenoppfunnet seg selv. 

Beste spor: 
"I dina armer", "Vänta till våren", "Tro på livet", "Mitt hjärta är ett jordskred", "Gott nytt". 
