Lostprophets:«Start Something» 

(Colombia/Sony) 

Hardtslående metal fra Wales. 

Lostprophets regnes som et alternativt metalband, men det må være fordi de kommer fra Wales. 
Musikalsk er det snakk om et hardtslående band som ikke skiller seg nevneverdig fra andre utøvere innen genren. 

Albumet «Start Something» er sannsynligvis skrudd sammen for det amerikanske markedet, med en bredbeint og feit produksjon som passer de massive, kontante og aggressive låtene ypperlig. 

Lostprophets er ikke plagsomt spissfindige, men de kliner til med kontante kanonlåter som fengende og radiovennlige «Burn Burn», «Goodbye Tonight» og «We Are Godzilla, You Are Japan». 

ESPEN A. HANSEN 
