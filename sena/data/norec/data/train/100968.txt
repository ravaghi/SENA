BEST I TEST OneDrive – Skylagring er en del av ditt operativsystem
Microsoft utnytter sin dominans på operativsystemer og kontorpakker ved å gi deg både i pose og sekk. 

Microsoft bruker sine to aller sterkeste og mest velkjente våpen i kampen om kundene: 
Windows og Office. 
OneDrive er innebygget i Windows 8 og 8.1, så har man en nyere PC er man automatisk kunde i butikken. 

Bruker du 80 kroner i måneden på betalingsutgaven av OneDrive får man ikke bare 1 TB online-lagringsplass, men også Office 365 til fem datamaskiner – og til fem nettbrett. 
Og i tillegg får man 60 minutters månedlig Skype samtaletid. 

Microsoft er rausere enn Dropbox og gir hele 6 GB for hver ny kunde, opp til i alt 20 GB ekstra plass. 

Har du en Windows Phone eller en Xbox er det OneDrive du skal velge. 
Tjenesten støtter naturligvis – og som den eneste – alle Microsofts egne enheter. 

Microsoft var de første til å gi sin skylagringstjeneste en Papirkurv-funksjon slik at filer som slettes ved et uhell, ikke er tapt for alltid. 

Hastigheten er ikke spesielt imponerende på OneDrive. 
En halv time tok det å laste opp en mappe med 1 GB testfiler og 40 minutter tok det å synkronisere den til en annen datamaskin. 
