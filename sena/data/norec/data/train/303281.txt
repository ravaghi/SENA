Surrealistisk solodebut fra filmskaper David Lynch
...som om noen hadde forventet noe annet. 

ALBUM: 
Når filmmakeren David Lynch har stått for noen av våre mest forvirrende og intrikate filmopplevelsene de siste tretti årene, hva får man da av musikeren David Lynch? 

«Crazy Clown Time» er mannens solodebut, og foruten et gjesteinnslag av Yeah Yeah Yeahs vokalist Karen O, insisterer Lynch på å trekket lasset selv som låtskriver, produsent og musiker. 

Hviskende og mekanisk vokal, romlende ekkogitar og ulmende elektronikk er gjennomgangstonene, manet frem i mange nok bildesterke scener til at tre-fire manus kan ferdigstilles i lytterens hode før veis ende. 

Du kan altså ta Lynch ut av filmen, men ikke filmen ut av Lynch. 
«Crazy Clown Time» trenger tid og rom, for dette er som det meste annet Lynch rører ved — surrealistisk interessant, og på ingen måte umiddelbart forståelig. 

Det blir litt som med filmene hans, du må se dem igjen. 
Og igjen. 
