Phil og Don hylles i harmoni
Den flotte julesinglen "Christmas eve kan kill you" slo an tonen. 
Nå følger samarbeidsvante Dawn McCarthy (fra Faun Fables) og Bonnie Prince Billy (døpt Will Oldham) opp med et helt album fra Everly Brothers-katalogen. 
Phil (74) og Don Everly (76) holder på ennå. 
De ble født på scenen og har inspirert artister fra Paul McCartney og Simon & Garfunkel til A-ha og Alison Krauss. 
Oldham og McCarthy styrer unna brødrenes listetopper, men tar med "Devoted to you" og "So sad". 
Ellers gjør de en fin jobb med å grave fram sanger som brødrene framførte og som ikke bør glemmes. 
Harmoniene oser av varme, og instrumenteringen er utsøkt. 

En hjertelig hyllest til 60-tallets harmonimestre. 
_Utgis 18. februar._ 

Beste spor: 
"So sad", "Omaha", "Poems prayers and promises". 
