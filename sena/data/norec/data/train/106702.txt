Sonic Youth «Rather Ripped»
(Geffen/Universal) 

Elsker du Sonic Youth, elsker du denne også. 

For å sette ting på spissen, har vel Sonic Youth knapt gitt ut et dårlig album noensinne - det er nemlig ikke mulig når man gir ut det samme albumet hver gang... 
Med andre ord har ikke postrockens store stilskapere tatt kvantesprang fra sitt allerede vel etablerte uttrykk, hvilket både er deres styrke og svakhet. 
Signaturen er særegen - det er en rekke svært sterke låter og lassevis av lekkert gitarspill, men den kvernende monotonien som er Sonic Youths fremste kjennemerke, står alltid i fare for å vippe over på gal side av interessens sentrum. 
På den annen side er det alltid betryggende med band som har skapt sine evigvarende lommer i rock-historien, og det virker heldigvis ikke som om Sonic Youth har tenkt å sy igjen akkurat denne lommen på en stund ennå. 

LAST NED: 
«Do You Believe In Rapture?», «Sleepin' Around» og «The Neutral». 
