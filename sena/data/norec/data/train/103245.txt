My Morning Jacket:«Circuital» 

(V2 / Tuba) 

En halv triumf er ingen triumf. 

MMJ fikk kjeft for nyorienteringen på forgjengeren fra 2008. 
Det kan virke som om de tok kritikken til seg, og delvis har krabbet inn igjen i et skall de egentlig vokste ut av midtveis i forrige tiår. 

Deler av «Circuital» føles som en retrett mot de to første platene deres. 
Stemningsstinne viser med soul- og countryinfleksjoner, toppet av Jim James' nydelige falsett. 
På dette stadiet føles de som blindveier. 

Forsmedelig, spesielt all den tid sytti prosent av materialet er både søkende og strålende. 
Nok til å holde bandet varmt som festivalfavoritter i Amerika, dette. 

Men ikke det komplette albumet vi vet bor i dem. 

BESTE LÅT: 
«Outta My System» 

MORTEN STÅLE NILSEN 
