Madrugada:«Industrial Silence» (Deluxe Edition) 

(Virgin / EMI) 

En klassisk norsk rock-debut i ny-utgave. 

«Mange - inkludert undertegnede - har med rette vært bekymret for fremtiden til den tradisjonelle rocken her hjemme. 
Det kan vi slutte med», skrev jeg da denne platen kom for elleve år siden. 
Siden vokste Madrugada som alle vet til å bli Norges kanskje aller største rock-band. 

Denne nyutgivelsen er virkelig en gavepakke for Madrugada-fansen og et realt overflødighetshorn. 
Hele atten ekstraspor avslører at gutta må ha hatt det vanskelig når låter skulle velges til debuten og platene etterpå. 
Flere kutt, som intense «Sweet Simone», hadde fortjent større offentlig lys tidligere. 
Nå har de endelig fått det. 
Helt fortjent. 
Og Madrugada-fansen har egentlig fått en helt ny plate til! 

BESTE LÅT: 
«Belladonna» 
