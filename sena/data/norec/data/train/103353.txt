Kongen av Manhattan
I filmen «Spider-Man 2» nyter du akrobatisk action med en bøtte popcorn i fanget. 
I spillet er det du som har kontrollen. 

Det er i det hele tatt utrolig mye å finne på for ivrige samlere her. 
Jeg vet ikke hvordan det er med deg, men for min del får jeg et utrolig sug etter å fullføre noe 100 prosent når jeg ser jeg har utført 15 av 300 utfordringer i status-oversikten. 

Det blir kanskje litt vel mye gjentakelser i forbrytelsene du skal stanse, og historien kommer aldri i nærheten av den du får i filmen. 

Hvis du ikke tar deg tid til å gjøre alt du kan gjøre og bare konsentrerer deg om å ta de oppdragene du må for å komme videre, vil du også få en heller kort opplevelse. 

Dessuten må jeg innrømme at denne typen spill, hvor du har en enorm by å boltre deg fritt i, er hakket mer morsomt når du kan være slem, som i «Grand Theft Auto III», enn når du må være snill. 

Men gleden over å «være» Spider-Man i dette spillet, nytelsen av å bruke alle hans krefter til å manøvrere deg rundt i Manhattan på spektakulært vis, er nok for meg. 

PS! 
PC-versjonen av dette spillet, som ikke er testet, er myntet på yngre spillere enn konsollversjonene. 
Det er blant annet en god del enklere. 
