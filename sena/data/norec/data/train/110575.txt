Snow Patrol:«A hundred million suns» 

Coldplay skal ha mye av æren for at Snow Patrol slo gjennom med «Final Straw» i 2003. 
Skottene fikk være med og surfe på den grandiose poprockbølgen, og gjorde det såpass bra at de gjorde seg fortjent til millionsalg og stjernestatus. 
Verden har imidlertid forandret seg, og bandet føles i dag så utdatert at man begynner å spørre seg om de egentlig hadde sin storhetstid på slutten av 90-tallet. 
For der Coldplay har sett verdien av fornyelse, befinner Snow Patrol seg ennå i en sidrumpa hengemyr av stadionrock med lydvegger malt med den aller bredeste penselen. 
Låtene trekkes ut til det kjedsommelige og de gjentagende refrengene føles både unødvendige og påtatte. 
Snow Patrol havnet i fjor på en oversikt over verdens mest søvndyssende band. 
Coldplay toppet listen. 
Det er på tide med et tronskifte. 

ANBEFALTE KJØP: 
«Lifeboats», «Take back the city». 
