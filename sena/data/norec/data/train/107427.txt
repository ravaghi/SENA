Skambankt:«Skamania EP» 

(Dogjob / Tuba) 

Rasende rock-aktivister skambanker publikum med EP i forkant av sommerens Roskilde-festival. 

Rasende med et glimt i øyet - for all del! - men man er ikke pønkere for ingenting. 
Eller deathpønk nærmere Turbonegro-tradisjonen denne gang, for «Skamania» er et blytungt uhyre med oljefeite bassganger og krasse gitarriff med tekster som spyttes frem som slagord. 
Det er ikke originalt å bli medlem av «Skamania» - guttas alternative metropol - men det er tilsynelatende et ganske så kompromissløst sted å være... 
