Cd-en lever
Mens noen er i ferd med å begrave cd-formatet – som U2 i allianse med Itunes – går Tini Flaat Mykland motsatt vei. 

Med Magne Furuholmen i ryggen sender Kristiansand-sangeren ut 25.000 cd-er til platesjapper og Coop-butikker. 
Samtidig har de inngått en samarbeidsavtale med flyselskapet Norwegian. 
Tini ble sendt ut av talentshowet "The voice" av mentor Furuholmen, men de fortsatte samarbeidet utenfor tv-ruten. 
Etter to års pendling til London er debutalbumet klart, med Martin Terefe (Jason Mraz, Mary J. Blige, a-ha, Westlife) som produsent. 
Et knippe mer eller mindre kjente låtskrivere har hjulpet til. 
Resultatet er en blanding av radiopop og stillferdige sanger. 
Melankolien er myk, men miksen er ikke den beste. 
I tillegg er produksjonen ikke den mest spennende. 

Beste spor: 
"Send my star", "You can't have it both ways", "Always". 
