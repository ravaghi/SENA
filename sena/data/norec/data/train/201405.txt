Sony Alpha A350
Unikt for A350 er en flippbar skjerm, som blant annet gjør at du lettere kan ta bilder av barn i riktig høyde uten å sette deg på knærne. 
I tillegg er Sony-kameraet det eneste av disse kameraet som virkelig har nytte av en live view-funksjon - autofokusen er nemlig et lysår foran de andre kameraene med live view, så for deg som setter pris på å bruke skjermen når du komponerer bildet, er dette praktisk talt det eneste kameraet pr i dag der dette er virkelig godt implementert. 

Vi liker også kamerahuset generelt - et godt utvalg av knapper og snarveier kompletterer et solid inntrykk, og objektivet strekker seg litt lengre enn de andre, med 70mm i teleenden kontra 55mm. 
Kameraet har også den beste batterilevetiden med 730 bilder på én ladning. 

Minuspoeng får kameraet blant annet for å ha mer støy på ISO 800 og 1600 enn de andre, og det er også det tregeste kameraet både på seriefoto og med tanke på blitsladning. 
I tillegg er kameraet det dyreste i denne testen, og har en typisk nettpris på oppunder 6.000 kroner. 
Interessant er det at kameraet har en nesten identisk "lillebror" i A300 med 10 megapiksler i stedet for 14, men dertil raskere seriefoto. 
Dette kameraet har vi beklageligvis ikke testet i denne runden. 

PS! 
Vi legger til at Sony kjøpte opp Konica Minoltas kameradivisjon for et par år siden, og derfor er også kameraene deres kompatible med de fleste tidligere Minolta-objektiver. 
Den komplette listen finner du hos Sony. 

A350 ble duelltestet mot Olympus E-520 her: 
Outsidernes duell 
