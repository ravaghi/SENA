Narum:«Ælt som var søkk borte» 

(Warner) 

Musikalsk tøvær fra Toten. 

Sprengkulda er på vei, men fra Mjøsas bredd blæs det sønnavind frå æille kænter! 
I likhet med fjorårets debut har nemlig de tre Narum-søsknene nok en gang kommet opp med et nydelig, varmt og organisk album på dialekt som skapt for å tine frosne sjeler. 

Kanskje enda mer enn forrige gang har låtskriver Lars Christian Narum skreddersydd hverdagspoetiske sanger for søster Benediktes stemme - en stemme som i lengselsfull melankoli gir henne tittelen Totens Nanci Griffith. 
Ta det som et kompliment, et stor et. 

«Ælt som var søkk borte» er en blå, blå plate, men det er en blåfarge som varmer mer enn den er trist. 

BESTE LÅT: 
«Ingen veit åhen vind blæs». 
