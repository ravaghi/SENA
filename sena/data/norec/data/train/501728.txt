Heigre starter i mål for AaFK
AaFK-keeper Pål Vestly Heigre er vurdert som klar for spill, og starter dagens møte med FK Haugesund. 

Pål Vestly Heigre kom til AaFK i vinter for å kjempe om keeperplassen med Andreas Lie. 
Det er en kamp som 22 åringen, som har eliteseriespill for Start, Tromsø, og Lillestrøm på CV-en, så langt har gått tapende ut av. 
Men førstekeeper Lie må stå over dagens bortemøte med FK Haugesund på grunn av karantene for tre gule kort. 
Dermed er det duket for Heigre. 

Det var likevel usikkert helt til det siste om Heigre kunne starte dagens oppgjør, og etter all sannsynlighet spiller han kampen med smerter. 
For tre uker siden fikk han seg ei kraftig lårhøne i 3. divisjonskampen mot Herd, og har faktisk ikke vært med for fullt på spilløktene med resten av laget siden da. 
Så sent som forrige helg, kampen mot Molde, var Heigre ikke en gang på benken. 
Der satt unge Sondre Sødergren (20) – som han også gjør det i dag. 

Veldwijk benkes 

Utover Lie, og langtidsskadede Bjørn Helge Riise, stiller AaFK med fullt mannskap. 
Det betyr at Valmir Berisha er tilbake etter å ha sonet tre kampers karantene for rødt kort – også det noe han fikk i 3. divisjonskampen mot Herd for AaFK2. 

Siden AaFK-trener Trond Fredriksen stort sett har alle sine foretrukne spillere tilgjengelig, er det litt overraskende at spissen Lars Veldwijk startet på benken. 
Dagens kamp er den siste for leiesoldaten fra Nederland, før han legger turen hjem. 
Der venter oppgaver for hans nye klubb FC Gröningen. 
I stedet for Veldwijk startet Sondre Fet som spissmakker for Mustafa Abdellaoue. 

Downperiode for AaFK 

AaFK har langt fra overbevist i sine to siste kamper, verken i spill eller resultat. 
For to uker siden ble det bortetap mot Sogndal, mens hjemmemøtet med Molde endte med 0-3-nedelag. 
Så sent som 4. juni tapte de også hjemme mot nettopp Haugesund. 
Det vil vi at laget står med tre tap, en uavgjort og en seier på de siste fem kampene. 

Haugesund har på sin side tre seiere og to uavgjort på sine sist fem oppgjør. 
Likevel ligger de to plasser bak AaFK på tabellen, på åttende, men med samme poengsum og med én kamp mindre spilt. 
Lagene 

Lagene 

AaFKs LAG (4-4-2): 
Pål Vestly Heigre 
- Adam Örn Arnarsonm, Kaj Ramsteijn, Daniel Leo Gretarsson, Mikkel Kirkeskov 
- Edwin Gyasi, Vebjørn Hoff, Fredrik Carlsen, Aron Elis Thrandarson 
- Sondre Fet, Mustafa Abdellaoue. 

Benken: 
Sødergren, Lie, Berisha, Veldwijk, Marlinho, Hatlehol. 

FK HAUGESUNDS LAG (4-4-2): 
Per Kristin Bråtveit 
- Fredrik Knudsen, Kristoffer Haraldseid, Filip Kiss, Vegard Skjerve - Sondre Tronstad, Fredrik Gytkjær, Alexander Stølås, Bruno Leite - Shuaibu Ibrahim, Liban Abdi. 

Benken: 
Sandvik, Huseklepp, Andreassen, , Buduson, Hajradinovic, Bjørkkjær, Ikedi. 
