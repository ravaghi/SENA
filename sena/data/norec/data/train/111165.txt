Bejeweled 2 + Blitz Pris: 17,- Sjanger:Puzzle 

Du vet hvordan det er når du først begynner å knaske potetgull. 
Når armene og kjeften går nesten automatisk. 
Hjernen kobles ut, og man kan bare ikke stoppe. 
Sånn er «Bejeweled 2». 
Flytt rundt på juveler, og finn tre like for å få dem til å forsvinne. 
Og dette gjør du helt til hjernen flyr ut vinduet, og bare armene og øynene sitter igjen og stirrer på iPaden. 

«Bejeweled 2» er utviklet til iPhone, men fungerer vel så bra oppskalert til iPad. 
Alle iPhone-applikasjoner fungerer i prinsippet til iPad, men ikke alle takler overgangen like elegant som «Bejeweled 2». 
