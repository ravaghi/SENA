Mos Def:«True Magic» 

(Geffen/Universal) 

Hip hop som trenger tid Dante Terrell Smith fra Brooklyn, mer kjent som rapperen og skuespilleren Mos Def, pleier som regel å gå sine egne veier. 
På sitt tredje soloalbum har han alliert seg med en rekke kjente produsenter, men det tar litt tid å trenge bak fasaden på «True Magic». 

The Neptunes, Kanye West og RJD2 er blant de gode kreftene som bidrar på «True Magic». 
Likevel er dette et nokså tilbakelent album. 
Mos Def, som tidligere hang sammen med Talib Kweli, sysler heller ikke med glorifisering av dop, damer, stash og cash. 

Mannen er ingen kynisk misantrop, muslim som han er, men det er seriøst nok og akkurat passe monotont og grimt til at du må spisse ører for å henge med. 

«True Magic» er intet mesterverk, men det er et hiphop-album som vokser etter et par-tre runder. 

Anbefalte kjøp: 
«Napoleon Dynamite», «Sun, Moon, Stars», «There Is A Way» og «Murder of A Teenage Life». 

ESPEN A. HANSEN 
