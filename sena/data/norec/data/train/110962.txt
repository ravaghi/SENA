Spillanmeldelse:«Pokémon Black/White Version» 

(VG Nett) 
«Pokémon Black Version» og «Pokémon White Version» inviterer til morsomt samspill i noe ulike univers. 

Pokémon lanseres ofte i to versjoner, for eksempel gull og sølv, eller som nå - svart og hvit. 
Verdenen du besøker denne gangen er den nye Unova-regionen, og du spiller på ulike steder ut fra hvilken versjon du velger. 

Oppdragene er også forskjellige, og det samme er enkelte av pokémonene. 
Uansett er det mange å velge mellom: 
Hele 150 pokémons kan fanges og trenes, og de kan gjøre alt fra å sette fyr på omgivelsene til å gjemme seg i tordenskyer. 

Når du starter spillet, velger du om du vil være ny eller erfaren trener. 
Deretter velger du deg ut en Start-Pokémon og legger ut på eventyr med vennene dine. 

Oppdragene varierer med hvilken versjon du har valgt. 
I «Pokémon White Version» er for eksempel ett av oppdragene å finne og fange hver eneste Pokémon i regionen. 
Mens I Black-versjonen er ett av oppdragene å beseire Elite Four og den nåværende Unova-mesteren. 

«Pokémon Black/White Version» underholder og utfordrer i et rikt og variert univers. 
Stedene du besøker ser ulike ut i forhold til årstiden, og det er for eksempel steder du ikke har tilgang til om vinteren. 
Det er med på å gjøre spillet levende. 

Dette er først og fremst et barnespill, selv om det kan fenge folk i flere aldre. 
Barna kan spille flere sammen, hvis alle har spillet i flerspillermodus, og for eksempel bytte pokémons. 
Ikke det dummeste spillet man investerer i, for eksempel med tanke på lange påskedager. 

POKÉMON BLACK VERSION/WHITE VERSION Plattform: 
DS Genre: 
Rollespill Alder: 
3 Utvikler: 
Game Freak Utgiver: 
Nintendo 
Mer info 
