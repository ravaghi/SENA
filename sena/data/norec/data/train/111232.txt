Spillanmeldelse:«Need for Speed: Hot Pursuit» 

(VG Nett) 
Ai, ai, ai! 
Criterion og EA rocker julen inn med «Need for Speed: Hot Pursuit» - et av tidenes feteste bilspill. 

Det er lett å bli matt av «Burnout»-skapernes altoppslukende inntog i den tradisjonsrike «Need for Speed»-serien. 
Fra første lyd av svidd gummi, angriper spillet det som finnes av nytelsessentra i kroppen. 

Heftig er bare forbokstaven. 
Det ser vanvittig lekkert ut, farts- og veifølelsen er helt herlig, lydbildet og soundtracket er bortimot perfekt og adrenalinkicket fra denne ekstremt actionpregede bilspillopplevelsen er pur nytelse. 

Facedancer: 
Det er lenge siden jeg har gledet meg såpass mye til et bilspill. 
Diskuter Hot Pursuit her! 

Du befinner deg i det fiktive området Seacrest County, et område som vil få alle som har vært på roadtrip i California og Nevada til å glise fra øre til øre. 
Her regjerer gateracere med et utvalg av verdens raskeste og tøffeste biler. 

Men de får ikke herje i fred. 
For området har også verdens tøffeste politistyrke, som matcher de illegale gateracerne bil for bil. 

Du velger selv om du vil være politi eller røver, og veksler også mellom disse i spillets omfattende enspillerdel. 
En minst like omfattende flerspillerdel er også integrert i hele opplevelsen. 
Fra uhøytidelig ranking av deg og vennene dine, til deling av prestasjoner og direkte onlineracing. 
Blant annet. 

Til tross for at vi har sett mye tilsvarende fra «Need for Speed»-serien før (ikke minst blir jeg minnet på den fantastiske PS2-versjonen av «Need for Speed: Hot Pursuit 2»), er Criterion en hårsbredd fra sekseren. 
Det sier alt om hvor utrolig kult dette spillet er. 

PS: 
I salg fra 18. november. 
Kommer også i egne versjoner til Wii og Apples håndholdte plattformer. 
360-versjonen er testet. 

PPS: 
Jeg vil til slutt få poengtere at «Need for Speed: Hot Pursuit» er et morsommere og bedre spill enn «Blur» og «Split Second», som fikk femmere tidligere i år. 
En sterk 9 av 10 kontra 8 av 10, kan man kanskje si. 
Jeg bare nevner det. 

NEED FOR SPEED: 
HOT PURSUIT Plattform: 360, PS3 og PC Genre: 
Bilspill Alder: 12 Utvikler: 
Criterion Utgiver: 
Electronic Arts 
Mer info 
