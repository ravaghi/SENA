Spillanmeldelse:Herlig harry-horror 

Er det mulig for et spill å bli FOR harry? 
- Nei, motherfu**er! roper «The House of the Dead: 
Overkill». 

Et selvpåklistret B-stempel har potensiale til å være temmelig pinlig. 
Nesten like pinlig som et ufrivillig B-preg. 

Men Headstrong Games leverer her et gjensyn med «The House of the Dead»-serien som eksploderer i et inferno av horrorklisjéer, åndssvak dialog og tøylesløs harryhumor. 

Det er snakk om et såkalt «skytespill på skinner», hvor du kun sikter og skyter uten å styre bevegelsene til figurene. 

Det er grenser for hvor innovativ man kan være her, men «The House of the Dead: 
Overkill» makter faktisk å være godkjent engasjerende allikevel. 

Den virkelige verdien finner du derimot i humoren, som treffer klissbløte inntertiere gang på gang. 
Det er så absurd overdrevet og så befriende uhøytidelig at det er umulig å ikke glise. 

Spesielt hvis man spiller med en kompis. 
For det er unektelig da spillet virkelig kommer til sin rett. 

Trailer fra Wii-spillet House of the Dead: 
Overkill. 
