Jamie Cullum «Catching Tales»
(ujc/Candid/Universal) 

Den britiske artisten Jamie Cullum er i grenseland mellom jazz og pop. 

Jamie Cullum åpner sitt nyeste album med «Get Your Way», en sang som plasserer ham trygt i popgenren. 
Men han modererer seg etter hvert og det blir litt mer jazzete ting på platen. 

Den er i grenseland mellom de to genrene, og Cullum selv sitter både bak pianoet og synger på de fjorten sangene på albumet. 
Han har vært med og skrevet ti av sangene. 
Blant de han ikke har satt navnet sitt på, er «I Only Have Eyes For You», platens mest jazzete sang. 
Han er en god sanger og brukbar låtskriver, og han treffer nok popfolket mer enn jazzelskerne med «Catching Tales». 
Et av de aller beste sporene på dette albumet er Jamie Cullums egen vakre ballade «7 Days to Change Your Life», og «Catch the Sun» og «Our Day Will Come». 
Her svinger det skikkelig av den unge briten. 

Jamie Cullum har funnet en stil som prøver å mikse pop og jazz. 
Jazz blir det mindre og mindre av på platene hans. 
