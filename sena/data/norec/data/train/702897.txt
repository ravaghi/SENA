Gjensyn med julen 2
Tro ikke at alle slemme komedier om julenissen er gode. 

«Santa's slay» ligger på et amatørnivå som egentlig skulle føre til at bestemødre tar den opp i fanget og sier: 
«Ååååå». 

Filmen har en slags trofé-start der James Caan og Fran Drescher blir utrydda av en julenisse som kommer med pipa som Scud. 
Siden handler det om en norskamerikansk familie i byen Helvete og om det litt merkelige faktumet at nissen er Satans sønn, men gjorde en avtale med englene for tusen år siden. 
Julenissen kjører moskusreinsdyr og tar livet av mange før det endelige oppgjøret – som faktisk foregår ved at nissen og nordmennene curler på isen! 
