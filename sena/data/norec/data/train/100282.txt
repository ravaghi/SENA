Lykke Li «Youth Novels»
(LL/EMI) 

Ungdom, nå vel: 
Skal man dømme etter en rekke sjokkerte journalisters rapporter fra sist uke, er denne platen noe av et mirakel - for hvordan kan en så pottesur jente lage så søt musikk? 
Vi får la andre finne ut av dét, mens vi konstaterer at det kanskje aller varmest omtalte navnet fra by: 
Larm er svensk, og at det er en god grunn til at det ble slik. 

«Youth Novels» er nemlig riktig fortryllende. 
Lykke 
Li byr på en kunstferdig type kammerpop, skjør som kolibriegg, omtrent så naken som tittelen muligens hinter om. 
Lyden er veldig «levende»; selv de relativt få elektroniske innslagene virker skåret ut av treverk. 
Lykke Lis kokette sangstil og underlige engelskuttale vil nok splitte opinionen, men hun har en fremtoning av typen som fostrer dedikerte fans. 

Det er for øvrig ikke bare søtsaker på «Youth Novels»; det er alltid et element av sårhet til stede, tidvis er det direkte salt. 
Lykke 
Li har også en klubbrelatert melodiforståelse som gjør hennes forventede inntreden på neste Röyksopp-album høyst logisk - og noe å se frem til. 

ANBEFALTE KJØP: 
«Dance, Dance, Dance», «I'm Good, I'm Gone», «Let It Fall», «Little Bit», «Hanging High» 
