Tid for oppussing
Hun har gitt verden noen klassikere. 
Det gjelder først og fremst albumene «The kick inside» (1978), «The dreaming» (1982) og «Hounds of love» (1985). 
Disse bør være synlig i enhver platesamling så påberoper seg å ha de mest essensielle plateutgivelsene. 

Kate Bush har også gitt ut noen album som bare så vidt har passert den riktige siden av grensen. 
To av dem er «The sensual world» (1989) og «The red shoes» (1993). 
Det er fra disse to platene hun har hentet later til det som hun kaller «Director’s cut». 
Kate Bush har beholdt bunnlinjen i låtene, men brunhet dem litt opp slik at det eventuelt skal høres bedre ut nå. 

Det gjør det kanskje også, høres bedre ut altså. 
Men dette fremstår likevel mer som en artist sitt behov for å bevise at disse låtene er bedre enn de opprinnelige versjonene, enn som noe man behøver å investere i. 
Dersom man ikke er helt giret på Kate Bush, vel å merke. 

Hun skal visstnok være i gang med innspillingen av et album med nytt materiale. 
Mange av oss får heller vente i spenning på det. 
