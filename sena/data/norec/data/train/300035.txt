Det nye Dum Dum
Jasså, du trodde Dum Dum Girls er ei kvinnelig vokalgruppe som covrer Prepple & Co? 

|||ALBUM: 
Hva ligger i et navn? 

Vi nordmenn kan vel trygt slå fast at amerikanske Dee Dee har valgt et litt vel belastet navn til bandet sitt. 

Men det er gudskjelov ikke snakk om noen kvinnelig vokalgruppe som covrer DumDum Boys, ei heller har det lite med Iggy Pops «Dum Dum Boys» å gjøre. 

Husker du den skotske kultgruppa The Vaselines og deres album «Dum Dum» er du derimot inne på noe. 

Denne debutplata er like lo-fi, like hurtig unnagjort, like uimotståelig skakt sjarmerende som sistnevnte band, selv om det er en god del mer produsert. 

Det er lyden av et The Shangri-Las som spiller i Serena Maneesh. 

Eller for de av oss som er født i går: et ungt The Donnas som spiller i The Raveonettes. 

Med andre ord: uhyre utspekulert, og veldig vellykket. 
