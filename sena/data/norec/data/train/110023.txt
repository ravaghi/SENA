Usher:«Looking 4 Myself» 

Mye varmere nå. 

Han sementerte stayerevnen sin i vinter med unnfangelsesmelodien, og årets hittil beste R&B-låt, «Climax», men i sitt attende år som plateartist titter Usher Raymond fortsatt etter seg selv. 

Hans søken sysselsetter blant andre Diplo, Empire Of The Sun, Danja, The Neptunes og Swedish House Mafia. 
Visjonen er noe frenetisk, men denne fyren kan smørsang - enten det er over slibrig synthfuturisme eller retrorytmer. 
Usher briljerer i midtempo og overrasker på de minst innlysende produsentvalgene. 
Men platens anslag av generisk møkkadance (undertegnet Max Martin og hobbysvensken will.i.am) etterlater en vond bismak som kjøler ned leteprosessen. 
Så varmt som dette har det likevel ikke vært siden «Confessions» (2004). 

BESTE LÅT: 
«Climax» 
