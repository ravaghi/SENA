Franskmennene tar etter Robyn
Yelle byr på sval og stilren elektropop. 

ALBUM: 
Franske Yelle er ute med album nummer to, med alt det medfører av uregelmessige verb og passé composé. 

Trioen har tidligere gjort seg bemerket med blant annet en fransktalende variant av Robyn sin «Who?s That Girl», og peiler ikke overraskende også «Safari Disco Club» inn i nærheten av domenet til den svenske popkeiserinnen. 

Sjarmerende, sval og stilren elektropop gir Yelle et par sterke klubbkort på hånden, og store deler av albumet egner seg ypperlig i spillelisteselskap med folk som Metronomy, Daft Punk og allerede nevnte popgudinne. 

Konturene av festbremsen datostempling er likevel ikke til å overse der den lusker bakerst på dansegulvet fylt av fargerik safariapparel og yr jungelmorro. 

Sjangerklokka tikker sakte mot siste forbruksdag, men enn så lenge går samtalen mest i vendinger som «oui, oui, merci beacoup - vive la pop francaise!» 
