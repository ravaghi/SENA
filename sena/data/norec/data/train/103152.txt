Jaa9 & OnklP:«Geir» 

(Columbia / Sony) Sosialrealisme, del II. 

Likheten med Wam og Vennerøds samfunnskritikk ligger fremdeles tett på de tidligere lillehamringenes hamring og jamring. 

Andre halvdel av årets prosjekt er syv sosialdemokratiske helveter, der nøkkelsporet «Oslo» sin innflytterfortelling går en viss hungrende roman en høy gang. 

Men ambivalens og desillusjon er like bittert til stede i den liksombreiale utenforheten. 

Totalt hadde åpenbart disse tvillingutgivelsene vært tjent med å være mer siamesiske, slik Robyn samlet sine tre til et album. 
Men hovedproblemet til «Lasse» og «Geir» er at de mangler noe større enn seg selv, noe like varig og minneverdig som «snurp igjen smella di». 

BESTE LÅT: 
«Oslo» TOR MARTIN BØE 
