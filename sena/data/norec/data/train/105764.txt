Jackson Browne / David Lindley:«Love Is Strange: 
En Vivo Con Tino» 

(Inside / Warner) 

Spanske skisser fra norgesaktuell duo. 

Jackson Brownes hjerteknuste «enden på visa»-viser (hmm) om «babyboomernes» fallitt og kavende forsøk på å nyorientere seg i en ugjestmild virkelighet har en cocker spaniel-aktig tristhet i seg som gir seg godt til spansk fargelegging. 
I 2006 turnerte han og strengegeniet David Lindley landet, akkompagnert av spanske mestere. 
Dette dobbeltalbumet er det suverent unnfangede resultatet. 

Lyden er som antydet superb, så detaljklar at det er som å ha Lindley i stuen. 
Kiko Veneno tar for seg «Take It Easy» på spansk - «Tu Tranquilo». 
Luz Casal synger en sjarmerende aksentsterk «These Days». 
Ingen erstatning for originalene, men fin oppvarming til Norwegian Wood. 

BESTE LÅT: 
«Late For The Sky» 

MORTEN STÅLE NILSEN 
