Går nådeløst til verks
Formtopp for Every Time I Die. 

ALBUM: 
Buffalo-kvartetten Every Time 
I Die har vist at de er et band å regne med. 
Bandets to foregående langspillere «The Big Dirty» og «New Junk Aesthetic» er solide påler i skjæringspunktet mellom hardcore og matte-metal. 

Plate nummer seks, «Ex Lives», er intet unntak. 
Allerede på åpningssporet «Underwater Bimbos From Outer Space» går de nådeløst til verks. 
Det låter overveldende intenst, men vokalist Keith Buckley har alltid en god melodilinje på lur for at man ikke skal dette av lasset i tåken av tordnende gitarriff. 

«Holy Book of Dilemma» og «A Wild Shameless Plain» følger hakk i hæl, og klokker inn på under fire minutter til sammen. 
Det er med andre ord effektivitet i høysetet. 

Digget du Every Time I Die i forrige runde, har du noen gode lyttetimer i vente. 
Det fortsatt brutalt, men har innimellom melodier med et hint av klassisk rock. 
Fortrefeffelig. 
