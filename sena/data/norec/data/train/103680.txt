Probot: «Probot»
(Southern Lord) 

Dave Grohl med våtbrutale metal-drømmer .... 

Først en advarsel til alle Grohl-fans: 
Dette er ikke post-grønsj à la Nirvana, og det er ikke hardrock med pop-melodier à la Foo Fighters! 
Dette er derimot beinhard metal fra noen av Grohls tidlige helter, som han nå har fått muligheten til å lage et hyllestalbum for og med. 
Med en svakhet for den mer thrasha delen av metal, feier Grohl og hans venner gjennom elleve brutalt dynamiske metal-låter med både aggresjonen og melodiøsiteten i behold. 
Høydepunkter: 
«Red War» med Max Cavalera, «Shake Your Blood» med Lemmy og episke «Sweet Dreams» med King Diamond - bare tre eksempler på Dave Grohls bankende metal-hjerte! 
