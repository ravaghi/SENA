Plateanmeldelse:Motörhead - «Aftershock» 

I rivende utvikling! 
Neida. 

Lemmy Kilminster (67) har ikke flyttet hjem til sitt barndoms Stoke On Trent for å lage «pastorale» folkrockalbum på sine eldre dager. 

Han sitter fremdeles og spiller kronespill på The Whiskey A Go Go i Los Angeles. 
Og lager fortsatt den samme platen med Motörhead. 

OK, det hender at det er kvalitetsforskjeller på disse. 
Det har gjerne hatt med produsenter å gjøre. 
Men også på dét feltet har Motörhead vært stabile lenge. 

Hvorfor varierer de ikke uttrykket mer? 
Vel, fordi de er en sjanger i seg selv. 
Fordi de er Motörhead. 

Og kanskje fordi de spede forsøkene - bluesen «Lost Woman Blues», «balladen» «Dust And Glass» - hinter om at de ikke er så gode til det. 

BESTE LÅT: 
«Paralyzed» 
