Imponerende stemmekraft
Rhiannon Giddens er sentral i bandet Carolina Chocolate Drops. 
På solodebuten har hun T Bone Burnett som produsent, et samarbeid som startet da han hørte henne på en konsert inspirert av filmen "Inside Llewyn Davis". 

Burnett sammenligner henne med Odetta og Mahalia Jackson, store navn å leve opp til. 
Men hun synger Odettas "Waterboy" med imponerende kraft og gyver uredd løs på bluegrass, folk, viser, country, blues, jazz, gospel og soul. 

Hun er innom både Dolly Parton og Hank Cochran, i tillegg til egne ting. 

Beste spor: 
"Don't let it trouble your mind", "She's got you", "Shake sugaree", "Angel City". 
