Finn Kalvik & Erik Fosnes Hansen - «Neste stasjon Grorud»
Barn av Gerhardsen. 

Det er flotte tidsbilder som forfatteren og visekunstneren har kommet frem til med felles utgangspunkt i en oppvekst i drabantbyen Grorud utenfor Oslo. 
Det handler om en arbeiderklassereise og barndomsminner som ikke alle kan identifisere seg med i dag, men kombinasjonen mellommenneskelig poesi og flott tonefølge vil alltid ha et publikum. 

For det er både humor, vemod og varm melankoli over ord og toner her. 
Minnene Fosnes Hansen og Kalvik går helt tilbake til tiden da Einar Gerhardsen bygget landet, og i de små, men likevel universelle historiene antydes både gleder og tragedier - ensomhet og fellesskap - i de store drabantbyene. 

BESTE LÅT: 
«Neste stasjon Grorud» 
