Fra hjerte til hjerte
Four Tet: 
There Is Love In You 

Voksen og snill - litt for snill - elektronika fra Kieran Hebden. 

Det er kjærlighet i meg for Four Tets nye plate. 
Det flyter lett. 
Så lett så lett. 
Som klokkespill og sølvharper som går i spiral og tar deg med opp i en akvarellverden. 
Når de mørkere bassrytmene kommer inn, er det ikke tyngre enn at du ser for deg hovene til halvvoksne, smekre foler som tramper over marka. 
I tillegg legger Kieran, som Four Tet heter, digitale sfærer som nesten antyder Orbitals storhetstid. 

Som du skjønner: 
There Is Love In You er billedrik. 
Det aller minste bildeutsnittet er på 11 sekunder i opptaket av ufødte Pablos hjerte. 
Ære være Kieran for å produsere så lett og med en sikker teft for hvilke lyder han skal male med. 
Men blir det ikke litt for billed-, hva skal jeg si, billedskjønt? 
Det er pent og repetitivt men det blir litt for mye novellefilm for min smak. 

Four 
Tet har tidligere imponert med sine produksjoner og remikser av andre artister. 
Men han har også vasa seg inn i latopen og dermed latt publikum være publikum. 
På denne, av noen, etterlengtede plata, kommer Four Tet oss mer i møte. 
Flere av låtene er verdt sin investering, ikke minst den flotte singelen Love Cry: 

Men ellers er Kieran Hebden litt for glad i stillstand. 
Plata hans passer perfekt til å bare stå og se snøen falle. 
Greit, det, for den som trenger dét. 

PS 
Om du liker Love Cry, bør du også sjekke den ut i hotterthanhot-dubstepper Joy Orbisons remiks av den 
