Tor Endresen «Now and Forever»
(Scana) 

Et dusin ballader spilt inn med Tallinn symfoniorkester. 

Tor Endresen vil overraske ganske mange med dette albumet. 

Han har spilt inn tolv ballader i engelsk språkdrakt som er noen av hans musikalske favoritter. 

Tor Endresen har en god stemme som kler balladene, men et helt album med samme musikalske innpakning blir det i meste laget. 
Sangene blir litt for like i det musikalske uttrykket. 

På «Now and Forever» gjør Tor en norsk sang, en engelsk versjon av Jan Eggums «En natt forbi» som her heter «Alone Awake». 
Blant de andre 
Tor og symfonikerne tolker er Bee Gees-låta «How Deep is Your Love», Billy Joels «Just The Way You Are» og Queens «Who Wants To Live Forever». 

«Now and Forever» prøver kanskje å nå et eldre publikum enn det Tor Endresen vanligvis gjør når han er ute og underholder. 

La meg håpe han lykkes med det. 

Best er Tor Endresen i tolkningen av «Broken Wings» og duetten «Whole New World» med Maarja. 
