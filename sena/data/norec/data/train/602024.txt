Frustrert popdronning
Det var en frustrert popdronning som ropte artistisk voldtekt og terrorisme da 13 låter fra hennes nye album ble lekket ut på internett i desember. 
Madonna forbannet internett, satte ekstra sikkerhet på datamaskinen og gav alle som forhåndsbestilte albumet en gavepakke på 6 låter før jul. 
Nå er den endelige release-datoen her og hele 19 sanger utgjør hennes trettende studioalbum i deluxe-format. 
Madonna har alltid spilt på sex , og det stopper ikke selv om hun har rundet 56 år. 
Samtidig virker ikke denne plata like påtrengende og desperat som de siste. 
Denne gangen får vi innsikt i en mer åpenhjertig Madonna. 

Første låt, «Living For Love» , er moderne, og fengende — den går rett på hjernen. 
Deretter kommer samarbeidslåten med Avicii «Devil Pray», og minner urovekkende mye om «The House Of The Rising Sun». 
Hun tar også et slag for r & b med låtene «Unapologetic Bitch» og «Bitch I´m Madonna». 
Frekke, men kule låter. 
Samarbeidslisten består også av blant annet Kanye West, Niki Minaj, Chance The Rapper og Mike Tyson. 

De forskjellige uttrykkene utgjør et usammenhengende album, men Madonna har gjort det lurt i å fokusere på enkeltlåtene. 
Noen av dem er det beste hun har gjort på lenge. 
