Filmanmeldelse:Leilighetsvis romantikk i Paris 

Å selge en Paris-leilighet kan sende deg fra helvete til himmelen, skal vi tro denne filmen. 

DRAMA/KOMEDIE. USA/Frankrike/Storbritannia. 
Tillatt for alle. 
Regi: 
Israel Horowitz. 
Med: 
Maggie Smith, Kevin Kline, Kristin Scott Thomas. 

Og det skal vi kanskje? 
Sv snakker nemlig om The Grand Dame Maggie Smith, denne gang et stykke unna rollen som enkegrevinne av Grantham i «Downtown Abbey». 
Like fullt hjertelig og skrapt til sted som et meget uønsket inventar i en gedigen parisisk leilighet. 

Det har seg nemlig sånn, at Kevin Kline er den mislykkede, tørrlagte forfatteren, tre ganger skilt, som ankommer Paris for å selge det eneste hans alltid fraværende far lot ham arve: 
Denne leiligheten, altså, med et eneste lite servitutt: 
Leiligheten er hans den dagen dagens beboer dør. 
Og i mellomtiden må han betale henne for å beholde leiligheten. 
Fransk lovgivning på sitt mest innfløkte, som i realiteten er en huskjøpers gambling med leieboerens alder. 
Maggie er 90 og viser ingen tegn på svakhet. 

Nå vel: 
Det finnes også en datter i dette huset. 
Og hele spillet går ut på å finne fram til noe mer verdifullt enn tomgang og pengelenshet og håpløshet for ensomme mennesker. 

Paris og en svær leilighet er et bra utgangspunkt for å få til noe slikt i en jevnt lun og smått utfordrende komedie for et voksent publikum. 
