The Lionheart Brothers:«Colour Contrast Context» 

(Chewinpine'/VME) 

Innadvendt og monotont fra lovende trøndere. 

The Lionheart Brothers lager lydtablåer som skapt for musikknerder; lange, svevende og gjentagende dronetepper av toner som ikke nødvendigvis er forankret i klassisk låtskriverkunst, men som likevel bidrar med såpass mye atmosfære at lytteopplevelsen likevel ikke er helt bortkastet, som «I Burn Myself On You». 
Påvirkningen fra de engelske shoegazerne på nittitallet er påfallende, mens bandet på sitt mest åpne og kommersielle, «Blue Clouds, Red Sky», kan minne om et instrumentalt U2 på sitt mest dvelende. 
The Lionheart Brothers er et modig band med utforskertrang, men på dette minialbumet gjentar de seg selv nesten i hver låt, dessverre. 
