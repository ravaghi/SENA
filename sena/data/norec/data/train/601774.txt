Heftig, men irriterende
Det er ikke ofte man setter på et metal–album og får servert en god dose bluegrass gjennom høyttaleranlegget. 
Dette er å finne på Sonata Arctica sitt nye album; "Stones Grow Her Name". 
Det finske bandet startet som et power metal–band på slutten av 90-tallet, men har beveget seg noe bort fra denne sjangeren de siste årene. 
Albumet vil nok overraske fansen, og er bandets mest 

eklektiske utgivelse hittil. 
Heftige riff, delikate detaljer og storslåtte arrangementer gir flere gode låter. 
Dessverre har de en tendens til å bli repetitive, og singelen "I Have A Right" tipper nesten over til det irriterende. 
Vi slipper uheldigvis ikke unna den klisjefylte power-balladen heller. 
Sonata Arctica prøver å fornye seg selv, men klarer det bare halvveis. 
