Vidar Busk & His Bubble Of Trouble:«Troublecaster» 

(Blue Mood / Grappa) 

Velkjent og veltrimmet Busk. 

Ikke altfor mye har skjedd uttrykksmessig med den norske bluesens gitarnestor siden «Jookbox Charade» i 2007, der han hyllet alle sine gamle forbilder. 
Denne gangen hyller han stilmessige forbilder - fra rockabilly via surf og tilbake til rock'n roll. 

Det brenner heftig i Busks gitarfingre ennå - soliene er gnistrende - men det føles ikke nytt lenger, med hederlig unntak av sitarbruken på tittellåten. 

Det er ti år siden Vidar Busk startet en sjelfull neoblues-trilogi som han dessverre hoppet vekk fra altfor tidlig. 
Nå er han tilbake der han startet, der alle kjenner ham - som bluesens store showmann. 
Det tar seg nok bedre ut fra scenen. 

BESTE LÅT: 
«Train Kept A-Rollin'» 
