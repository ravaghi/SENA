Etter oppskriften
Regi: José Corbacho og Juan Cruz. 
Dramakomedie. 
Spansk 

STJERNER: 
Angel de Andrés Lopez, Maria Galiana, Elvira Minguez. 

HANDLER OM: 
Hverdagsliv i et sommerhett Barcelona. 
Kjærlighetsproblemer og separasjon, en gammel kone som selger ecstasy, kjærlighet mellom ung gutt og eldre kvinne, problemer med VHS-spilleren, kjærlighet mellom gamle mennesker, vedlikehold av potteplanter, dødshjelp og «kjærlighet» per internettet. 

DOMMEN: 
Middelhavsfilmen om romantikk og mat er etter hvert blitt noe av en klassiker - eller, om vi skal tillate oss å være litt mugne - litt av en klisjé. 
«Frodige» greier, du vet, med stort persongalleri bestående av fargerike eksentrikere og hjertelige hverdagsmennesker. 
Og masse mat, da - den liksom «magiske» ingrediensen som binder hele sulamitten sammen. 

Tittelen her - «Tapas» - lover det verste, men stort sett er dette en film til å leve med. 
Historien om den kreftsyke mannen som vil dø når han selv vil, nærmer seg det gripende. 
Men det må sies at denne «genren» begynner å bli ganske blaut nå. 

MORTEN STÅLE NILSEN 
