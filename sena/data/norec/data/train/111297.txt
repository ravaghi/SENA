Selvrettferdig
Den gamle grinebiteren Harrison Ford er glefsende troverdig som den egenrådige forskeren hvis mirakelresultater kan redde livet til små poder født med den sjeldne muskelsykdommen Pompe. 
Utførelsen ellers når imidlertid aldri over «En dag i livet - onsdagsfilmen på TV Norge»-nivå. 

Snarveiene til publikums tårekanaler, godt hjulpet av et svulstig lydspor, blir for åpenbare, og avstedkommer irritasjon snarere enn medfølelse. 
Synd, for den sanne historien manuset bygger på kunne kledd en langt mindre selvrettferdig og medioker behandling enn hva den får her. 

ØYSTEIN DAVID JOHANSEN 
