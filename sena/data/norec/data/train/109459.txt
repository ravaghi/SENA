Plateanmeldelse:John Legend - «Love In The Future» 

Selvnytende. 

ALBUM: SOUL John Legend «Love In The Future» (Columbia/Sony) 

Har noen kontemporær soulartist med «klassiske» tilbøyeligheter noen gang skuffet mer i det lange løp enn John «Legend»? 
Ja - hun heter Alicia Keys. 

«Legend» (som han ikke heter) er, i likhet med henne, dyktig - han besitter «målbare» kvaliteter. 
De deler dessverre noe annet også: 
Ingen av dem klarer å omsette talentet i musikk som griper. 

«Love In The Future» er en endeløs rekke - 20 sanger! 
-bedagelige midttempo-soulballader i «gullader» (les: syttitalls)-snitt. 
De peker verken fremover eller tilbake. 
De står bare stille, stumme av beundring for seg selv. 

Tekstene er helt forferdelige. 
«All of me loves all of you»? 
Seriøst? 

Soulmusikken kommer i mange valører. 
Men den skal ikke pludre. 

BESTE LÅT: 
«Made To Love» 
