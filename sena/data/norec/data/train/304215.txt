Supersonisk vokaloppgradering
Deilig dansbar dose Pow Pow. 

ALBUM: 
Det er ikke alle forunt å kunne gjøre sjangermessige helomvendinger uten å drite seg ut, slik det tidligere instrumentalbandet Pow Pow definitivt klarte med sin flotte oppfølgerskive «Last Days On Earth». 

Når den Oslo-baserte kvintetten nå er tilbake etter en fire år lang albumpause, rokker man nok en gang ved den musikalske grunnmuren, og legger vokal over sine supersoniske synthproduksjoner. 

Resultatet er ikke overraskende et stort kommersielt steg videre - allerede godt showcaset med tung rotasjon av «Alpha Waves» på P3 i hele sommer. 

Gjester som Jonas Alaska, Billie Van, Hans Jørgen Undelstvedt (Heroes & Zeros), og ikke minst synthmaestro Terje Winther gir også en ekstra dimensjon til den selvtittulerte utgivelsen - som takket være bandets nye bassist og produsent Even Ormestad (Jaga Jazzist) dessuten høres hakket mer finslipt ut enn det kritikerroste andrealbumet. 

Som en deilig og dansbar dose Mitch Murder toppet av drømmende vokalharmonier. 
