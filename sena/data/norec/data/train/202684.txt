Acer 5671AWLMi
Dette var den PCen som leserne stemte inn ut fra vår sammenligning av spesifikasjoner. 
Den bød på et par positive overraskelser. 

Også i sammenligningen før sommeren var det Acer som ble stemt inn, den gangen på første plass - denne gangen som nummer 2. 
Denne interessen er jo hyggelig for Acer. 

LES OGSÅ: 

Fulle spesifikasjoner: 

Centrino Duo T2050 15,4" WXGA skjerm i bredformat (1280 x 800) Crystal Bright Minne 1 GB (2x512 kan utvides til 2048 MB) 120GB (5400 rpm) 
DVD-RW 8X ATI Mobility Radeon® X1600 128MB/ 512MB Hypermemory 54 Mbps WLAN a/b/g GB LAN + modem 4 USB 2.0, lyd inn/ut 1 PC Card type II kortplass 1 ExpressCard/34 kortplass 5-i-. kortleser for (SD/MMC/MS/MS PRO/xD S-Video, DVI, VGA skjerm Windows XP Home Dimensjoner 358 (W) x 265 (D) x 29.33/36 (H) mm 2,95 kg 

Det har bare gått noen få måneder siden forrige modell var på testbenken, men oppfølgeren har et par ting ekstra å by på. 

Selve chassiet, skjermen, prosessoren og minnet er det samme. 
Grafikkløsningen er derimot ny, nå sitter det en X1600 brikke i maskinen og serverer video ut både på VGA, DVI og S-video. 
Dette er en kraftig forbedring sammelignet med 5600-modellen. 

FireWire er nå på plass, og det er både PC-Card og ExpressCard/34 tilgjengelig. 
Sammen med 4 USBporter gir dette en maskin med stor fleksibilitet og tilpasningsmuligheter. 

Harddisken er nå på 120 GB, opp fra 80 før sommeren. 

Skjermen er på 15,4 tommer og har blankt kontrastbelegg. 
Oppløsningen er den samme som på den tidligere modellen - 1280 x 800 pinkter. 
Dette er litt lite på en 15,4-tommer etter vår smak, men her er det prisen som setter grenser. 
Skjermen er også så stramt hengslet at man må holde på underdelen når man åpner maskinen. 

Også her var ClearType slått på, noe som for vårt syn gir mer utydelig tekst selv om hensikten er det motatte. 

Betraktningsvinkelen er ikke spesielt god verken horisontalt eller vertikalt, men det er ikke noe nytt på bærbare. 
Det kan til og med være en fordel når man bruker maskinen på reise. 

Forøvrig var skjermen godkjent, og er faktisk til forveksling lik de andre maskinene i denne testrunden, fra HP og Multicom. 

Strømforsyningen og kablene må buntes sammen, det er ingen integrert gummistrikk eller annen festemetode som gjør det kjapt og enkelt å pakke denne. 

Tastaturet og pekeplaten er godkjent, med knapper for direkte kontroll av multimediafunksjoner plassert til venstre. 
Enterknappen er stor, derfor er det ikke så problematisk at manøvreringsknappene sitter til høyre for denne. 
Dette er dessuten i høyeste grad en vane- og smakssak. 

Om plasseringen av tilkoblinger og layout på tastatur og ekstraknapper er det generelt mange meninger. 
Det samme gjelder hvor stram hengslingen er, og hvor enkelt det er å pakke sammen strømforsyning/nettledning. 

Undertegnede foretrekker å ha tilkoblingene i størst mulig grad plassert på baksiden og lengst mulig bak på sidene. 
Acer mener tydligvis det motsatte, her er bare DVI og nettverkskontakt plassert bak. 
På sidene er tilkoblinger plassert både framme og bak, dessuten er både IR-vindu, kortleser og lydtilkobling plassert i front. 

Bedre ytelse 

Sammenlignet med forgjengeren er både grafikken og den generelle ytelsen jekket opp et lite hakk. 
Det som er merkbart er nok grafikken, de andre disiplinene er først og fremst målbart bedre og vi i praksis ikke bety stort. 
Men det går altså uansett fremover i små og ikke alt for hyppige skritt, som det heter. 

Batteritiden var klart best blant de tre maskinen i denne runden. 
Den holdt i 2:30 mens de andre ikke var i nærheten av 2-timersmerket. 

Støymessig var maskinen verken spesielt støyende eller stillegående. 
Du hører den i et stlille rom, men støyprofilen er ikke preget av toner slik at den fort drukner i generell bakgrunnstøy. 

Konklusjon 

Acer 5671AWLMi er en ganske stilig maskin, litt myk i lokket og med sine 3035 gram heller ingen direkte lettvekter. 

Ytelsen er god, best blant de tre utvalgte i høstens første sammenligning, og maskinen er egnet til de fleste bruksområder. 
