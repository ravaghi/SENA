Hun har lyttet til de gamle popmestrene
T i år gammel skrev engelske Lucie Silvas sin første låt. 

Lucie Silvas: 
"E.G.O." (Thirty Tigers/Border) 

I dag er hun 40 år og ute med sitt fjerde album. 
Karrieren har med andre ord haltet, men denne gang finner hun flyten. 

Riktignok lovte ikke den staccato singlen "Kite" all verdens, og hun åpner også med den. 
"Girls form Califonia" er derimot langt bedre, og du begynner å forstå hvorfor hun nevner Fleetwood Mac, Carpenters og Carole King som inspirasjonskilder for platen. 

Andre hun trekker fram, er David Bowie, Burt Bacharach, Beach Boys, Jackson 5 og Dusty Springfield. 
Du finner biter av dem vevd sammen i ulike sanger her, som på balladen "Everything looks beautiful". 

Enda bedre er nydelige "Change my mind", mens "Just for the record" er en oppbruddssang så god som noen. 
"People can change" og "Black jeans" smaker også av klassisk popkunst. 
Pianoet står sentralt, men gitaren hogger tidvis til. 

Beste spor: 
"Change my mind", "Everyting looks beautiful", "Girls from California", "Just for the record". 
