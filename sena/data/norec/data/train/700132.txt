Gaven til barnevakta
Dette er en tradisjonsbundet grøsser om en forferdelig spolert barnegalning fra fortida som kommer tilbake til huset der han ble torturert av Årets Mor og tar livet av alle de kjekke jentene midt i eggelikøren. 

De har studenthjem i et Griswold-pynta julehus, og etter hvert som de beveger seg opp på loftet eller inn på badet, kommer Billy og hjelper dem over i en eksamensfri dimensjon. 

Billy er egentlig en slags Hamlet. 
Mor og stefar har myrda far, og mor har sex med sønnen, slik hun nesten hadde i Zeffirellis Mel Gibson-versjon i 1990. 
Zeffirelli lot ikke fruen dele opp ektemannen med pepperkakeformer, men julen var ikke så heit på Shakespeares tid. 

Dette er ikke for normale folk, men «Black Christmas» vil være en fin julegave til barnevakta hvis hun er en svartkledd gutt på 27 år som liker voldsfilmer med damer i dusjen. 

Basert på gammel grøsser. 
