Futt og fart for de minste
Sjanger: 
Barnefilm/familiefilm 

Regi: 
Tim Johnson 

Manus: Tom J. Astle, Matt Ember, basert påromanen ”The True Meaning of Smekday” av Adam Rex 

Skuespillere:Rihanna, Steve Martin, Jennifer Lopez, Jim Parsons 

Norske stemmer:Christoffer Staib, Tiril Heide-Steen, Simen Sand, KatrineBlomstrand 

Musikk: 
Rihanna, produsert av Stargate 

Aldersgrense: 
Tillatt for alle 

Egnethet: 
Barn 

Dream Works, som står bak fantastiske filmer som ”Shrek” og ”Kung Fu Panda”, har nå laget ”Home”. 
En sprudlende og fargerik film basert på romanen ”The True Meaning of Smekday” av Adam Rex, som handler om de utenomjordiske vesenene Bøffene (eller The Boovs på engelsk) som tar over jorden for å redde seg selv fra Gorgene. 

Høres det kjent ut? 
Ja, filmen presentere lite vi ikke har sett før i filmer som for eksempel ”Lilo og Stitch” og ”Monsters vs. Aliens”, og hovedbudskapet om at taperen i gjengen egentlig er en helt det er bare at han ikke har funnet plassen sin ennå, er også ganske velkjent fra filmer som ”Antz” og ”Bee Movie”. 

Men det som skiller denne filmen fra andre er at superstjernen Rihanna har stemmen til filmens hovedperson Tip, og at musikken hennes er en bærende faktor. 
Dessverre blir mye av dette borte i den norske versjonen. 
En del av vitsene har heller ikke helt den samme schwungen på norsk, men stort sett fungerer det helt greit. 

Det er mange gøye scener som barna garantert vil like, og de vil nok ikke henge seg opp i verken Rihanna, eller at dette er lite nyskapende. 

En film som først og fremst er for de minste, med mye futt og fart, og som også handler om å være en god venn. 
Dessverre ikke like underholdende for de voksne denne gangen. 
