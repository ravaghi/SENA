Begynnelse og oppløsning
Regi: 
Derek Cianfrance 

Manus: 
Derek Cianfrance, Cami Delavigne, Joey Curtis 

Skuespillere: Ryan Gosling, Michelle Williams, Mike Vogel, John Doman, Ben Shenkman 

SE TRAILER ØVERST I SAKEN! 

Et forholds begynnelse har vanligvis store deler fryd, glede og former for lys energi. 
Et forholds oppløsning har ofte bare smerte og tristhet, spesielt hvis oppløsningen juridisk defineres som skilsmisse. 

Denne filmen er i all enkelhet om et ekteskaps oppløsning, med tilbakeblikk på dens begynnelse. 

En ser klart, meget klart, dette dramaets kvaliteter, dets intelligens og realisme, for ikke å si naturalisme. 
Det tekstlige er poengtert og treffsikkert. 
Hadde kronlogien vært helt lineær, kunne dette ha blitt oppført som et skuespill. 

I den formen det har, med stadige innspill fra fortiden, passer imidlertid den tette, nære, til dels rastløse regien stoffet meget godt. 
Og skuespillerne tolker sine personer og deres situasjoner formsikkert og detaljbevisst. 

For en del publikummere vil dette utvilsomt føles stimulerende, bevissthetsutvidende, gi a-ha-opplevelser. 
For andre vil nok realismen føles for besk. 

SE TRAILER ØVERST I SAKEN! 
