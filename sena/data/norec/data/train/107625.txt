Igor Stravinskij
ECM New Series/Grappa 

Dansemusikk fra Stravinskij. 

Igor Stravinskij boltret seg i ulike genre og uttrykk, fra tidligmusikk til jazz, fra ekspressive utbrudd til tilbakeholden formanalyse. 
For dette pådro han seg teoretikeren Theodor Adornos forakt, som i Stravinskijs musikk så den vestlige musikkhistories dekadanse og forfall. 
De fire orkesterverkene på foreliggende CD er alle fra hans neoklassiske periode, tre år etter at han bosatte seg i USA. 

Det er dansende musikk, i et relativt lyst tonespråk, riktignok med visse ustabile momenter. 
Det tidligste verket, balletten «Apollon Musagete» (1927), flømmer over av melodirikdom, med tidvis jazzete linjeføringer. 
«Momentum» fra 1960 er det seneste, men griper tilbake til middelalderen med orkestrale nytolkninger av tre Gesualdo-madrigaler. 
På sitt mest lettflytende elegante er komponisten i «Concertino in D» og «Danses Concertantes» milelangt fra «Vårofferets» råskap. 
Utgivelsen markerer Stuttgarter Kammerorkesters 60-årsjubileum, med Dennis Russell Davies som sjefdirigent de siste 10. 
Dynamikk, lekenhet og klangvarhet tvers igjennom gjør denne platen til en lys vårfest. 

CARL PETTER OPSAHL 
