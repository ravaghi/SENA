Datarock:«See What I Care» 

(Young Aspiring Professionals/VME) 

De skal passe seg litt, Datarock. 

Det er hyggelig med all oppmerksomheten bergensduoen får rundt om i verden, og debutplaten deres fra to år tilbake var både bra og morsom. 
Men en utgivelse som dette legger mest trykk på «morsom», når bandet heller burde konsentrere seg om å være bra. 

Dét kan de absolutt være fortsatt, noe de beviser med tittelsporet på denne femspors EP'en, foreløpig kun ute her hjemme. 
Mesteparten av innholdet er imidlertid forglemmelig new wave som fremstår barnslig målt mot tidsånden så vel som bandets egne tidligere formtopper. 
Datarock har et tøysete image. 
Nettopp derfor bør de være forsiktige med å tøyse for mye med musikken sin. 

ANBEFALT KJØP: 
«See What I Care» 
