Skandalenes bankran
Rå og hardbarket gangsterhistorie; en typisk «B-film» - hadde det ikke vært fordi den er «sann».... 

HANDLER OM: 
Filmen er basert på en - muligens - fri tolkning av det berømmelige, virkelighetens «Baker Street Robbery» i London i 1971: 
En nokså ulikt sammesatt gjeng småkriminelle graver seg inn i et bankhvelv og bryter opp tallrike bankbokser. 

I èn av boksene skal det har befunnet seg særdeles pikante bilder av en viss engelsk royal kvinne, travel opptatt av ytterst kjødelige sysler mellom fargede menn på en karibisk øy. 

Saken var en mediebeigievneht av dimensjoner i 1971. 
I fire dager. 
Deretter ble det helt stumt - i alle britiske medier; påstanden er at tausheten skyldes en overenskomst mellomm britiske myndigheter og britiske redaktører... 

Men viktigere, her: 
Det som ser ut som et dristig, men «vanlig» bankran, utvikler seg til en skandaløs intrige på alle samfunnets plan, med utpressing, etterretning, kongehus, porno og horehus, politisk naivisme og rå vold i en energisk blanding. 

DOM: Jotakk, dette er upolert og kjapp og velspilt underholdning av det oppfinnsomt kriminelle slag. 
Filmen er amerikansk, for så vidt. 
Men absolutt alt i den og rundt den er engelsk. 
I filmsammenheng vil dette som regel si: rett på sak, usminket, til dels uskjønt og full av liv. 

Det er til å like! 
Hadde bare filmen vært noe mer konsis i håndteringen av sine til tider litt for mange tråder, hadde jeg blitt enda litt gladere. 
