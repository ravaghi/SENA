Countrygospel for hvermann
Denne fikk distribusjon her på slutten fjoråret og er verd å ta med seg inn i 2013. 
Undertittelen "Hymns for the rest of us" forteller at dette er religiøse sanger for dem som ikke nødvendigvis renner dørene ned i gudshus. 
Veteranen Phil Madeira fra Nashville er produsent, musiker og låtskriver – alliert med gamle venner som Emmylou Harris, Buddy Miller og The North Mississippi Allstars. 
Åpningen "From the valley" står The Civil Wars for, en strålende duo som bare rakk ett eget album før de gikk i dvale i fjor. 

Gud er kjærlighet, er platens budskap. 
Gud tilhører ikke noe politisk parti, og Gud hater ikke noen – selv om vi "Give God the blues". 
Det hele rundes av med John Scofield i "Peace in the valley". 

Beste spor: 
"From the valley", "Walking over the water", "Leaning on you", "I didn't know it was you". 
