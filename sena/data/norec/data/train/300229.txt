Admiral P snakker litt til deg
Musikeren tiner ditt klaka hjerte med reggae og dancehall. 

ALBUM: 
Du har garantert hørt norskzambiske Philip «Admiral P» Boardman plystre fra radioapparatet med singelen «Snakke litt». 

Hat eller elsk låten, den er genialt effektivt pophåndverk. 

Denne miniplaten inneholder mer oppstemt, fengende og varm reggae og dancehall, som burde få landets klaka hjerter til å tine kjapt. 

Admiralen toaster på sitt etter hvert velkjente og gebrokne vis, med vittige tekster og massiv spredning av positive vibrasjoner. 

Nå er homohetsingen fra 2008-mikstapen «Muzikal Bullit» heldigvis borte og beklaget, og i stedet går det i linjer om samhold, håp og yr kjærlighet. 

Topp stemning! 
