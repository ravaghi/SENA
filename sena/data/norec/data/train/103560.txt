Uendelig varsomt
Regi: 
Ferzan Ozpetek. 
Med: 
Giovanna Mezzogiorno, Massimo Girotti, Raoul Bova. 
Italiensk/tyrkisk drama. 
11 år. 

Vakkert og stilfullt om å velge sin livsvei med hjertet. 

Den er vakker, den er stilfull og uendelig varsom i sin langsomme beretning om et ungt par i dagens Roma, som tar vare på en underlig fortapt eldre herre de en dag kommer over på gaten. 
I retur får de avgjørende visdom og gjør viktige oppdagelser om seg selv. 

Fint knytter filmen sammen den italienske samtid og krigstidens generasjon, der den rammes inn av beretningen om en ung, homoseksuell romer og hans hemmelige kjærlighetsforhold, som var truet fra flere hold i den grumme Gestapo-tid i samme by i 1943. 

ELLEN MARGRETHE SAND 
