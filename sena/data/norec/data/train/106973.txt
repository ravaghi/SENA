Toto «Falling In Between»
(Frontiers records) 

Amerikanske Toto er tilbake med sitt tolvte album, og holder fortsatt koken. 

Bobby Kimball, vokalisten i Toto, gjør en solid jobb på gruppens nye album. 
Det er lenge siden jeg har hørt Toto gjennomgående så bra og variert som på dette albumet. 
På «Falling In Between» er sekstetten atskillig mer rockete enn før, og funkrocken er tilbake i mange av sangene. 

Toto, som hadde sin storhetstid på 1980-tallet, vil med dette albumet sikkert glede mange av deres norske fans. 

Sanger som balladene «Simple Life» og «Spiritual Man» og uptempo-låter som «Taint You World» og «Dying On My Feat» holder god kvalitet og viser at Steve Lukather, David Paich og de andre i Toto fortsatt leverer solid musikalsk håndverk. 
