Albumanmeldelse:Kendrick Lamar - «Good Kid, m.A.A.d city» 

Hype innfridd. 

ALBUM: 
HIP HOP Kendrick Lamar «Good Kid, m.A.A.d city» (Aftermath/Universal) 

Som følge av Dr. Dres omfavn og fjorårets godteip, «Section.80», har Kendrick Lamar fått byrden av å være 2012s mest hypede rapper. 
Yelawolf sto i samme sko i fjor, men snublet i sin studiodebut. 
Det er ikke Kendricks plan. 

Comptongutten flyter som en fjær over porøse beats. 
Ingrediensene er oversupplerte - tolv forskjellige produsenter, fortellinger i multiperspektiv og schizofrene låter. 
Dette kunne fort ha blitt sølete i andres hender, men platen bindes sømløst sammen av Kendricks teft for historier. 
Sjarmen er ikke på høyde med André 3000, men han babler like tiltalende når han unnskylder sin egen uvitenhet og utleverer hjembyens dilemmaer med kløkt. 

Velstøpt, velfortalt og veldig mulig årets beste gateplate. 

BESTE LÅT: 
«The Art Of Pressure» 
