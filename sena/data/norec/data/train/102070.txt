Plateanmeldelse:Jagwar Ma - «Howlin» 

Baggy, baby. 

De tallrike rave/rock-mutasjonene i overgangen fra åtti- til nittitall satte spor etter seg, men det begynner å bli noen år siden arven etter «Madchester» og «Screamadelica» føltes særlig relevant. 

Nå synes tiden derimot moden for at musikanter som knapt var født på den tiden plukker opp tråden. 

Denne australske duoen gjør det med overbevisning, og har i tillegg en velutviklet kjærlighet for psykedelisk seksitallspop og hjemmelaget vokal av typen som karakteriserte den beste britpopen. 

Noen vil si at det er et dødskyss for en elektronisk basert pop-act å bli omfavnet av Noel Gallagher. 
Men han gjorde det med Chemical Brothers også, og hadde rett. 

BESTE LÅT: 
«Come Save Me» 
