Mangler identitet
Den folkekjære artisten Katie Melua har gitt oss landeplager som "Nine Million Bicycles" og "The Closest Thing to Crazy". 
Det er ikke lenge siden hun sto på scenen i Kilden og fortalte oss om hennes nye album som hun ikke kunne gi oss en smakebit av – kanskje ikke så rart siden albumet har minimalt av minnerike spor.Melua har alltid vært en ambivalent musiker med utallige uttrykk og sjangerfusjoner. 
Jazz, pop, rock, folk, vise og blues er bare noen av de hun tar i bruk — det går fra det røffe til det myke og orkestrale. 
Hennes sjette album er intet unntak, noe som gjør at selv om hun har en særegen stemme, mangler det en identitet som fengsler lytteren. 
Når det heller ikke finnes noen sterke enkeltspor eller fengende melodilinjer på albumet, faller det hele sammen til en av hennes svakeste utgivelser til nå. 
