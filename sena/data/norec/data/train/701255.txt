Fredrikgutter i kosebukser
Jeg forsøkte å se om igjen «Darjeeling limited» fordi filmen er laget av Wes Anderson som før eller siden må få det skikkelig til. 

Men i denne 2007-fantasien beveger Anderson (som var fjernt nok fra motorveien i «The life aquatic with Steve Zissou») seg ned i det kvasse utkant-ugraset langs Esoteria, og det er ikke sånn at innlevelsen egentlig lider. 
Det er sånn at den aldri blir født. 
Wes Andersons India-film mangler pust, puls og så mye annet som begynner på pu— at det ville vært oppkvikkende med en nekrofili-tur til patologisk. 

Owen Wilson, Adrien Brody og Jason Schwartzman blir aldri noe annet enn fine Fredrik-gutter i vide reisebukser. 
I et forsøk på å komme hverandre nær drar de på togferie i India. 
På den skjer det ikke annet enn at de treffer andre noncom-kulinger, men jeg tror at Osama Bin Laden og Hopalong Cassidy ville ha kommet hverandre nærmere på et 2008-seminar om vennskap (Friendships seaking the open port). 

Det er synd at så flakkete og fjomsete unøyaktigheter skal passere den sultne klippersaksa, for i denne halvannentimeren skjuler det seg en kvikk kortfilm. 
