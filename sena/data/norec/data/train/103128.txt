Arrogant apekatt
ROSKILDE (VG) 
Noen burde fike til Alex Turner. 

Konsert: 
Arctic Monkeys Sted: 
Orange Scene, Roskilde Publikum: 
Ca 45 000 

Ikke på grunn av de høyenergiske pop-perlene han skriver, men på grunn av hvordan han oppfører seg fra scenen. 

Høflig takkende, ja vel, men tenk hvilket show han kunne skape ved i det hele tatt å prøve og oppildne publikummet sitt. 
Keiseren fra samme scene tidligere på kvelden, Janove Ottesen, har definitivt noe å lære bort der. 

Men OK - that's the british way. 
Turner har vært slik før, men jo bedre platene til Arctic Monkeys blir, desto mer skulle vi ønske at Sheffield-gjengen tok et skritt videre også live. 

Det beste eksemplet på arrogansen kommer avslutningsvis på «When The Sun Goes Down», hvor Alex Turner drar introen, stopper og snur seg for å ta av jakka, og fortsetter der han slapp et lite minutt senere. 

Bevares, låta er blant høydepunktene, sammen med åpningen «Library Pictures» og de avsluttende to, «Fluorescent Adolescent» og «505». 
Problemet er at de er like giddalaust som perfekt presentert. 
