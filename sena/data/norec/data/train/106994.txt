I varig vranglås
Regi: 
Lisa Ohlin. 
Med: 
Ing-Marie Carlsson, Krister Henriksson, Lennart Jähkel, Mira Eklund. 

Sv. drama. 
11 år - egnet voksen. 

Mørk realisme fra svensk småbygd: 
En TV-kjendis vender hjem til småbyen og utløser en kjede av latente kriser. 
Især for seg selv. 
Kontrasten er knallklar: 
En hyllet TV-kjendis tvinges tilbake til hjembygda, og konfronteres med sitt grelle opphav, en gammel kjærlighet og sin egen, omfattende ufullkommenhet. 
Der utløser han krise også - og på høy tid - for gamlekjæresten, som aldri glemte helten som reiste. 
En lengsel som i all stillhet har utløst en kjedereaksjon i familien, som for lengst har gått i varig vranglås. 

Det er relevant, det er fokusert, det er velspilt og naturligvis absolutt «viktig». 
Men det er også uhensiktsmessig mørkt og nitrist - fra så å si innerst til ytterst. 
Og sørgeligere småby finnes knapt på noen side av Kjølen - det skulle fortelle noe. 

ELLEN MARGRETHE SAND 
