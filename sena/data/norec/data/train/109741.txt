Albumanmeldelse:Madness - «Oui Oui, Si Si, Ja Ja, Da Da» 

De gærne gjør det godt. 

ALBUM: SKAPOP Madness «Oui Oui, Si Si, Ja Ja, Da Da» (Cooking Vinyl/Cosmos) 

Sist observert på taket av Buckingham Palace under diamantjubileet: 
Madness er en nasjonalskatt i England, og et undervurdert popband overalt ellers. 

Det forrige albumet deres, fra 2009, var endog et lite mesterverk - et forløst konseptalbum om det kosmopolitiske London. 
«Oui Oui, Si Si, Ja Ja, Da Da» har ikke den samme sterke motivasjonen. 
Det er lettere sanger, dette, ikke minst på tekstsiden, enten de er uimotståelige (alle de fire første, «Circus Freaks») eller «bare» hyggelige (deler av «side to»). 

Det er klassisk Madness like fullt: 
Som The Kinks på tivoli i Karibia. 
Det er fryktelig fint å ha dem. 

BESTE LÅT: 
«How Can I Tell You» 
