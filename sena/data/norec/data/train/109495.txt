Likandes
Greg Kinnear er en av Hollywoods mest likandes skuespillere, alltid beredt til å gi den «vanlige» amerikanske familiegubben et ansikt. 
Her er han alene mot alt som en dresskledd Arnold Juklerød, i kamp for anerkjennelsen han mener han fortjener som oppfinner av automatiske vindusviskere. 
Habilt og trygt gjennomført, skjønt uten den samme driven som filmer den slekter på, «Erin Brockovich», «Michael Clayton». 
Kommentarspor og en håndfull slettede scener som ekstra. 

ØYSTEIN DAVID JOHANSEN 
