Og så til noe helt annet
Og så til de som vil se «The fall». 
De er så skeptiske og elitistiske videobrukere at de nekter å se filmer med menn som spiser rødt kjøtt. 
Jeg tror ikke noen i «The fall» har klanderverdige egenskaper. 

Filmen er fantastisk på alle nivåer. 
På et sykehus utenfor Los Angeles i 1920: 
En skadd stuntmann med kjærlighetssorg blir venner med ei lita jente som har brukket arm. 
For at hun skal hjelpe ham med ting han ikke kan gjøre, omskaper han historien om seg sjøl til en anakronistisk fantasi med underlige helteskikkelser anført av Alexander den store i ostegult utendørslys og rare kostymer. 
En av dem er Darwin. 
Han har med seg en allvitende ape som heter Wallace, antakelig etter Darwins berømte kollega. 
Heltene må bekjempe den onde Kong Odious. 

Fiksjon og fakta fusjonerer i fantasien til den lille jenta, som til slutt forlanger at livet skal ha håp. 
«Det er min historie,» sier stuntmannen. 
«Den er min også,» svarer femåringen. 

Utsøkt og sjelden underholdning. 
