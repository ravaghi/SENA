I Blame Coco: «The Constant»
(Island / Universal) 

«Should we coco?». 
Tja. 

La oss ikke bli dølle og gjøre et stort poeng av at tyveåringen som skjuler seg bak artistnavnet her, Eliot Pauline Sumner, er datteren til'n Sting. 
Det er ingen «likheter» å snakke om, med unntak av en sporadisk karibisk innflytelse i musikken og sangtitler à la «In Spirit Golden». 

La oss heller sammenligne med Robyn, som gjester her, og hvis produsent Klas Åhlund er sentral på denne stilmessig sprikende, mildt lovende samlingen med elektronika, opphisset pop og sanger som gjerne vil bli oppdaget via amerikanske TV-serier. 

I så måte faller I Blame Coco gjennom. 
Men hun prøver seg i alle fall på noe mer meningsfullt enn å leve av fondet og «gjøre noe innen mote». 

BESTE LÅT: 
«Caesar» 

MORTEN STÅLE NILSEN 
