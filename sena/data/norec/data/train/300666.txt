Sterkt virkelighets-tv
Vi fødes, reddes eller dør på sykehus. 
Dette er historien om et sykehusdøgn i oktober. 

TV: 
TVNorge har hatt stor suksess med sin satsing på norsk komedie. 
I kveld, og i fem kvelder framover utvider de ambisjonene og gir oss et sterkt innblikk i norsk virkelighet. 
Til sammen 50 tv-team er sendt ut til norske sykehus. 
Deres oppgave er å dokumentere det som skjer der: 
En søster som gir sin bror en nyre. 
Et spedbarn som må rett på operasjonsbordet. 
Et hjerte som stopper, og som ikke lar seg starte med tretten støt - før pasienten kommer på operasjonsbordet. 
En mann som er blitt angrepet av en ku. 

Tett på Med 50 team på plass fanger produksjonen et tverrsnitt av det som foregår i Sykehus-Norge. 
«Liv og død» presenterer det også på en nøkternt, realistisk måte, uten å ødelegge intensiteten ved å klatte på ekstra føleri. 
Vi kommer tett på, uten å få for mye av kikkerfølelsen. 
Bare det å innhente tillatelser må ha vært et ambisiøst prosjekt. 

Norsk helsevesen kommer oftest i mediene når noe har gått galt. 
Her ser vi hvordan kompetente faggrupper hver dag prøver å få det til å gå riktig. 
Samtidig minnes vi på om at vi alle skal ta farvel en gang. 
Da vil vi gjerne gjøre i slike omgivelser, der noen viser omsorg og varme. 

Sterke scener Serien er sterk i sin dramatikk, fra avdelinger der de ansattes hverdagen er våre mest dramatiske øyeblikk. 
Den kan lett bli vel sterk vis du sliter med å se operasjonsbilder. 
Men den er klippet og fortalt i et språk uten unødig sensasjonsmakeri, i god forståelse av hvor godt materiale tv-teamene har klart å fange inn. 
