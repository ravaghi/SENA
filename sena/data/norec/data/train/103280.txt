Bertine Zetlitz:«Fake Your Beauty» (single) 

(EMI) 

(Radiopremière i morgen, resten av platen «Rollerskating» kommer 1. november) 

Litt Lipps Inc., noe mer Madonna og aller mest Bertine selv. 

I tospann med Fred Ball (Pleasure) tar Bertine Zetlitz sin kjølige eleganse enda et skritt videre på sin nye single. 
«Fake Your Beauty» kan innledningsvis minne om Lipps Inc.s «Funkytown», men glir etter hvert over i Madonna-land når Bertine utfører sine vokalsprang simultant med Fred Balls funky og elektroniske rytmer. 
På refrenget er derimot Bertine mer enn gjenkjennelig, et refreng som garantert vil få radiooppmerksomhet utover høsten. 
Ytterst lovende! 
