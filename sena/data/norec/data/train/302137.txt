Ung pike forsvunnet
«Noe dritt å ha fans på størrelse med fjøsnisser når du egentlig er en dødssexy rockstjerne.» 

||| 
ALBUM: 
Det må være noe dritt å ha egne pennalhus og fans på størrelse med fjøsnisser når du egentlig er en dødssexy rockstjerne. 

Se på disse lange beina, skal de bare gjemmes under foldeskjørtene til Hannah Montana fram til jeg er 18 lizm? 
Do-on-t think so! 

Fjerde og siste sesong som Disney-stjerna «Hannah Montana» er innledet, og hovedpersonen korter ned ventetida med å gi ut korte album med tøffere poprock som forhåpentlig skal bane veien inn til voksenverden. 

Problemet er bare at Miley virker til å være alene om dette prosjektet. 

Produsentene saboterer troverdigheten med å klasse på alle de poptriksa de kan, billige ekkoeffekter og dustete autotunerefreng som looper gjennom låtene og fjerner ethvert tilløp til identitet. 

Vedkommende i Team Miley som skulle instruere den rå og unge stemmen hennes, har tydeligvis ikke møtt på jobb og låtmaterialansvarlig har fått tak i noe dårlig shit som nok egentlig skulle til hennes lavtlønnede kollega Ali Lohan. 

Når hele utgivelsen teller åtte spor, hjelper det heller ikke på investeringsviljen at hitsangen «Before The Storm» med The Jonas Brothers av uforståelige grunner er et liveopptak, eller at åpningssporet ble gitt ut av Ashlee Simpson i 2005. 
