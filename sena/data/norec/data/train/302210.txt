«Få hodet opp av den pubertale underbuksa»
Katy Perry - det råtne eplet i fruktkurven. 

|||ALBUM: 
Plate nummer to fra jentekysser og fruktklærentusiast Katy Perry har en velkalkulert sjekkliste bestående av ukomplisert pop, hiterfarne produsenter og singel-work-shop med Snoop Dogg. 

Det råtne eplet i fruktkurven viser seg å være Perry selv. 

Ikke bare har hun en ekstremt anstrengt stemme, men er også tilsynelatende totalt blottet for sjarm. 

Et par nødskrik redder «Teenage Dream» fra det absolutte nullpunkt, men i all hovedsak er manglene altoverskyggende. 

Verst av alt er den totalt utilslørte mangelen på sexrelatert tekstfantasi, som når sitt ultimate kriseklimaks i den humorblottende ytringen «I Wanna See Your Peacock — Cock —Cock». 

Med «Teenage Dream» tryner Perry et brutalt hakk ned fra popsukkerspinnhaugen hun vaklet seg opp på med schlägers som «Hot N Cold». 

1. 
Hodet opp av den pubertale underbuksa. 

2. 
Sangtimer. 
