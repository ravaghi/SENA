Rustikk og fascinerende
Utrolig interessant historie fortalt med de aller enkleste virkemidler. 

HANDLER 
OM: 
I Brasils regnskog lever urbefolkningen et vanskelig liv mellom tradisjon og modernitet, mens den regnskogen som alltid har vært deres verden, blir borte. 

Enkelte tjener noen slanter som «attraksjoner» langs elvebredden, før de igjen ifører seg sine T-skjorter og plastsandaler. 

Når to unge jenter begår selvmord, bestemmer stammehøvdingen at det er på tide igjen å bosette seg på fedrenes jord - som i mellomtiden er opparbeidet som åkerkand av stedets rikeste bonde. 

DOM: 
Historien er meget enkelt fortalt, med amatører i alle fleste roller. 
Det gjør at mye føles uforutsigelig. 
Samtidig gjør dette på neste underlig vis filmen genuint menneskelig; man opplever konflikter, problemer, gleder, forfall, sensualitet, håp, tragedier - kort sagt: alle livets omskiftelige sider - så å si innenfra. 

En film lang utenfor den slagne film-landevei, med særlig belønning til dem som fra før har kunnskap om urbefolkningsproblematikken i Amazonas-området. 
