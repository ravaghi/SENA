Hjertevarmer
Regi: 
Toa Fraser. 
Genre: 
Drama/Komedie New Zealand. 

MED: Ruby Dee, Tuva Novotny, Mia Blake, Taungaroa Emile, Xavier Horan, Miriama McDowell, Rene Naufahu. 

HANDLER OM: 
Det er tidlig morgen i en fijiansk familie på New Zealand. 
Bestemor Nanna gir sin sønn Erasmus streng beskjed: 
I kveld skal alle barnebarna samles; det skal bli stor fest. 
Tradisjonsfest! 

DOM: 
En ganske «liten» film. 
Med et stort innhold. 
Det handler nemlig om emigranter i en fremmed kultur, som forsøker å bevare noe av det verdifulle i egen bakgrunn, og forankre den i en helt ny tid og på et «fremmed» sted. 

2.-generasjonsbarna synes helt håpløse. 
Representanter for andre kulturer må innlemmes (det er en dansk kjæreste her (svenske Tuva Novotny) og en kinesisk kanskje-kjæreste). 
Men bestemor Nanna vil likevel overholde sitt eldgamle stammeansvar som slektens overhode. 
Den observante publikummer vil finne mye å glede seg over! 

Dette er feelgood for mange! 
At filmen ikke alltid glir like glatt, at spillet blir stakkato her og der, at ikke alle tradisjonene blir like godt belyst - får vi heller leve med. 

Selv ble jeg glad av meningsfull sjarm! 
