Debuterte i 1964
Det er 50 år siden Marianne Faithfull slo gjennom med singlen "As tears go by". 

Siden ble hun kjæreste med Mick Jagger, opplevde 70-tallet i en narkotåke og fikk karrieren på skinner på 80-tallet. 
67 år gammel gir hun ut album nummer 20 med Adrian Utley, Brian Eno og Ed Harcourt, pluss Bad Seeds-medlemmer. 
Låtskriver-partnerne er fra øverste hylle. 
Steve Earles countrytrampende tittelkutt er friskt, Roger Waters "Sparrows will sing" triumferende og Nick Caves "Late Victorian holocaust" mektig mørkt. 
Snakkesyngingen i Leonard Cohens "Going home" passer hennes værbitte stemme, mens Anna Calvis "Falling back" blir for mye av det gode. 

Beste spor: 
"Give my love to London", "Sparrows will sing", "Late Victorian holocaust", "Deep water", "Going home". 
