Meja:«Mellow» 

(Epic) 

Album nr. seks fra svenske Meja, som slo igjennom med «All about the money» 

Meja har de siste årene forandret stil fra pop til med mer jazzete. 
På sitt nyeste album «Mellow» blander hun egne, nye låter med velkjente sanger som «The Circle game» av Joni Mitchell og «Too late» av Carole King. 

Meja viser sine jazztakter blant annet når hun på portugisisk synger bossa nova-låten «Agua de Beber». 
«Mellow» er mer naken, stillferdig og jordnær enn det vi har hørt fra henne tidligere. 

«Mellow» gir den som lytter en samling gode musikalske stemninger og henvender seg her til et publikum som ikke akkurat MÅ høre den hippe poplåta. 
