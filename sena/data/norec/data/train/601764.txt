Forfriskende debut
Etter å ha vært med i Urørtfinalen 2012 har det vært travelt rundt pop-bandet fra Trondheim, Bendik. 
Nå er den talentfulle trioen ute med debutalbumet "Drømmen gjør meg ingenting". 
Som en kollisjon av pop og ambient støymusikk, har de skapt en helt særegent sound. 
Med en liten dose folkemusikk, henspeiler lydbildet deres den norske naturen — mektig, vilt, uforutsigbart og ikke minst vakkert.Stemmen til vokalist Silje Halstensen er både sart og skarp – to kvaliteter som passer bra inn i musikken til tross for at Bergensdialekten til tider kan bli litt masete. 
De musikalske ferdighetene til trioen er forfriskende i en sjanger som ofte blir for banal. 

Noen svake låter gjør at det mangler en prikk på terningen, men Bendik har med dette skapt et album som vil sette røtter i hjernen din, og få deg til å forstå at pop også kan være et intellektuelt mesterverk. 
