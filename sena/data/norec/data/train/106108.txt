En «sexy» thriller
Regi: 
James Foley. 
Genre: 
Thriller. 
Amerikansk 

STJERNER: 
Halle Berry, Bruce Willis, Giovanni Ribisi, Rob Alicea, Jared Burke, Gary Dourdan. 

HANDLER OM: 
Rowena (Halle Berry) er en ung, dyktig, gravende journalist i tospann med en begavet researcher (Ribisi). 
Via kilder helt tilbake til Rowenas barndom, kommer de to på sporet av en søkkrik og suksessfull reklameguru (Willis), som sterkt kan mistenkes for å være en morder. 

Men svært lite utvikler sge helt sannsynlig i denne historien; alle aktørene har sine skygger og sine personlige demoner å sloss med. 
Så det blir adskillig skyggespill, ikke minst på internett, før avsløringen kommer. 

DOM: 
Stjernespekket og utvilsomt oppfinnsom, moderne thriller. 
Med et par virkelige problemer underveis. 
Det første og største er at thrilleren på død og liv skal være «sexy». 
Det betyr dusjscener og smukk på- og av-kledning samt en smule elskov med skjønne frk. 
Berry. 
Det blir påklistret og beregnet og klart svekkende for en ellers talentfull skuepiller. 

Andre problem er Bruce Willis, som gjør en rutinejobb på linje med den daglige tannpuss. 
Tredje problem er et etterhvert noe ubestemmelig handlingskaos, når internetts fordekningsmuligheter virkelig tar av. 

Den mest interessante figuren blir Giovanni Ribisi, som plaget researcher. 
Og de tross alt betydelige tekniske ressursene som er satt inn. 
De redder filmen som en slags påkostet tidtrøyte. 
