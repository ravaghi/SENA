Gitarkjekkas modnes - men hjelper det egentlig?
Mykt, behagelig fra John Mayer. 
Og litt kjedelig. 

ALBUM: 
Det femte albumet til John Mayer er uttrykk for en selvrefleksiv modningsprosess for den gitarspillende fløtepusen. 

Tiltalende lydbilde Elgitar-bluesen som tydeligere ble frontet på hans tidligere utgivelser er så å si ikke-eksisterende i denne behagelig tempererte lydsfæren av lune gitarer i myk og nær produksjon. 

Det er et sånt lydbilde man helst bare vil legge seg ned i. 

Best med gamle helter «Born And Raised» har en dreining mot et countryinspirert singer-songwriter segment som kler Mayer meget godt. 

Tittelsporet viser hvor digg han faktisk kan være — musikalsk altså — når den myke-men-maskuline stemmen hans suppleres i rik harmoni med gromheltene David Crosby og Graham Nash. 

Verken banebrytende eller spennende 

På motsatt side er kjedelige ballader som «Love Is A Verb» et eksempel på hvorfor Mayer aldri har vært verken banebrytende eller spennende som artist — noe han ikke ser ut til å modnes frem til å bli heller. 
