Myk pakke fra Mark
Mark Kozelek får alt til å høres ut som Mark Kozelek. 
Eller som det sies til ham under åpningskuttet "Christmas time is here": 
Av alle Mark Kozelek-er i verden, er du den mest Mark Kozelek-ske. 
Likevel virker det som om den 47 år gamle sadcore-depperen fra Sun Kil Moon og Red House Painters setter pris på jula. 
Åpningskuttet framstiller høytiden som et ork, men han følger opp med en vakker "Do you hear what I hear?". 
At han tar med Pretenders' flotte "2000 miles" er enda bedre, før han fyller på med julegjengangere som "Silent night" og "O little town of Bethlehem". 
Kozelek nøyer seg med en kassegitar underveis, pluss egenkoring og et piano. 
En fin plate, om enn ensformig. 

Beste spor: 
"2000 miles", "God rest ye merry gentlemen", "The first Noel". 
