Fran Healy:«Wreckorder» 

(Wreckord Label / Warner) 

Fallet fortsetter. 

Travis var ett av de heteste bandene på starten av 2000-tallet, ikke minst i Norge. 
I dag er de snart glemt, noe Fran Healy ikke makter å forhindre med sitt soloalbum heller. 

Sist vi hørte fra Travis, i 2008, var bandet i identitetskrise, uttrykket mørkt og elektrisk. 
Kanskje er det derfor Healy forsøksvis tar tilbake melankolien på «Wreckorder», men han har også fått en kvasi-humoristisk side (sjekk bare ordspillet i tittelen...) som langt fra kler ham like godt som en Ray Davies. 
«Wreckorder» låter med få unntak dessverre veikt og viljeløst, tross bidrag fra Neko Case og sjølvaste Paul McCartney. 
«Sing Me To Sleep» heter en av sangene her. 
Nettopp. 

BESTE LÅT: 
«Buttercups». 
