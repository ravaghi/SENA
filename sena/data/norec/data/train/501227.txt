Glitrende samspill
Sober kvartettjazz for spesiell anledning 

Denne kvartetten er satt sammen spesielt for Monterey-festivalen i 2007. 
Bassist Steve Holland, saksofonist Chris Potter, pianist, Gonzalo Rubalcaba og trommeslager Eric Harland er et sterkt lag, og platen viser til fulle at karene har funnet tonen, for å bruke et forslitt uttrykk. 
De fire har skrevet to låter hver, og platen fremstår som et både dynamisk og enhetlig verk. 
Det er sober kvartettjazz skapt av utøvere med både evne til å levere flotte soli og drive musikken fremover i intenst samspill. 

Dave Hollands syngende bass preger platen, blant annet i hans egne «Step To It», og ikke minst «Veil of Tears», der Potter lister seg inn i vellyden sammen med Rubalcaba of Harland etter en stund. 
Så trer ensemblet i aksjon og låten folder seg nydelig ut. 
Denne vekslingen mellom enkeltmusikeres prestasjoner og sobert samspill fungerer glitrende gjennom denne platen. 
På samme vis veksler også albumet mellom vakre partier og mer energiske utblåsninger, ikke minst fra Potters tenor. 

OLAV GORSETH 

Enig med vår anmelder? 
Si din mening her. 
