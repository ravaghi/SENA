Ane Brun «A Temporary Dive»
(DetErMineRecords / Bonnier Amigo) 

«En dempet opptur i en larmende mini-festival», skrev vi om Ane Brun allerede på by:Larm for tre år siden. 

Nå er Brun tilbake på by: 
Larm med atskillig større interesse rundt seg, og det med rette; «A Temporary Dive» er kanskje den mest personlige og beste viseplata i dette landet siden hennes åndelige søster Unni Wilhelmsens «To Whom It May Concern» fra 1996. 
Brun skriver enkle, poengterte tekster om oppbrudd og påfølgende fremmedgjøring. 
Hun har en sterk, bevrende egenart i stemmen og legger sangene sine i et mørkt, melankolsk leie à la Dybdahl, Drake og Buckley. 
Arrangementene er sparsomme. 
Strykere og piano legges forsiktig på der det er nødvendig, men hos Ane Brun kommuniserer akkorder og stillhet utfyllende og perfekt, og i «My Lover Will Go» - med den geniale språklige motsetningen «hey-ho my lover will go» - har vi allerede fått en kandidat til årets låt. 
Velkommen inn, Ane! 
