En av årets absolutt beste norske utgivelser
Elisabeth Carew med nærmest plettfri EP. 

EP: 
Det er ikke alle forunt å kunne gå tilbake til genuint vennskap etter et lengre kjæresteforhold, og det er kanskje akkurat denne spesielle kjemien som ligger så trygt til bunns når Elisabeth Carew og Thomas Eriksen nok en gang slår sine musikalske hoder sammen på førstnevntes EP-utgivelse «Thirst». 

Et gigantisk steg opp fra Melodi Grand Prix-forsøket «Sole Survivor» tidligere i år, og med klare tegn på et skikkelig musikalsk gjennombrudd for Carew. 
Sammen serverer de to en nærmest plettfri blanding av dansegulvfristere og sterke ballader, trygt båret av Carews ekstremt undervurderte stemme og imponerende forståelse for vokalkomposisjon. 

Like velfungerene på de 2014-kontemporære festlåtene «Visionary» og «Thirst», sommerfyllflørtende «When We're Drunk» som kline/gråteklare «Bottomless» og «Forever Like This», hvor hun virkelig får vist fram sin evne til å lage R&B-deilig; ståpels på ryggen. 
En av årets absolutt beste norske utgivelser så langt! 
