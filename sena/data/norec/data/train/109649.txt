Søtt fra Sagaøya
Overnaturlig fra Island 

Når de voksne må forlate huset og dra til sykehuset - kvinnen skal nemlig føde - blir de to barna alene igjen i huset. 
De krangler fælt, og Kelli stikker av til fots. 
Ikke smart. 
Spesielt ettersom mobiltelefonen hans ikke har dekning ute i ødemarken. 

DOM: 
Liten perle av en film fra Sagaøya; passe skummel, veldig søt og gledelig sofistikert (fint å se et fraskilt foreldrepar som ikke hater hverandre på film). 

Det rent mellommenneskelige fungerer bedre enn den innbakte spøkelseshistorien, som egentlig føles litt overflødig. 
Ikke at den gjør noen skade. 
Filmen er videre bemerkelsesverdig for en super jenterolle: 
Datteren i huset, det lille rødhårede huldra Ellen, er ikke bare «synsk», men også herlig spydig og overbærende veslevoksen. 

Denne islandske filmen, med flere norske krefter i sving bak kameraet, er fra 2007. 
Hadde den kommet i år, ville den sannsynligvis hatt navnet «Uten dekning (på konto)». 
Beklager, jeg klarte ikke å la være. 
Ta med deg sneipen og sneipinnen på denne. 
Den er ganske så topp. 
