Silje Nergaard - «If I Could Wrap Up A Kiss»
Nergaard gjør et hederlig forsøk på å skape en annerledes juleplate. 
Låtvalgene er originale, med få av de mest spilte traverne. 
Dessuten bidrar hun med fire nyskrevne sanger. 

Det åpner også lekkert, med en lett jazzete tittelmelodi og silkemykt strykerarrangement av Helge Sunde. 
Gjennomgående byr platen på blankpolert og jazzfarget pop med røtter i amerikansk populærmusikk fra 1950-tallet. 
Desverre mangler det lille som skal til av spenst og variasjon. 
Musikerne får for lite å spille på, og Nergaard kunne med fordel gitt mer av seg selv. 

Hun glimter til på McCartneys «Wonderful Christmas Time» og en hederlig instrumentalversjon av «Det hev ei rose sprunge» bryter opp, men ellers er musikken for flat til å skille seg ut. 

BESTE LÅT: 
«Wonderful Christmas Time» 

CARL PETTER OPSAHL 
