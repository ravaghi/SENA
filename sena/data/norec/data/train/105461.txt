Første «Hobbiten»-reaksjon:En fin og verdig avslutning 

VGs filmanmelder har akkurat sett «Hobbiten: 
Femhærerslaget», og her er hennes første reaksjon. 

10. desember er det klart for premiere på den store finalen i «Hobbiten». 
Allerede dagen før har norske anmeldere fått se filmen, og her er dommen: 

– 
Dette var en fin og verdig avslutning på hele det universet som Peter Jackson har skapt med «Ringenes herre» og «Hobbiten», sier VGs filmanmelder Borghild Maaland Eberson. 

– Filmen har noe i seg som kanskje er litt repeterende, og som man kjenner igjen fra de andre filmene, men den har så mye kjærlighet og følelser i seg. 
Den er rørende og stemningsfull – så det er svært vemodig å ta farvel med dette universet. 

Ifølge Eberson er det også flere små, saftige humorscener som fansen kan sette pris på. 

– 
I alt er dette en flott eventyrfilm, og den får terningkast 5 av meg. 

Hele anmeldelsen av «Hobbiten: 
Femhærerslaget» legges snart ut på VG. 

Filmen har fått den norske tittelen «Hobbiten: 
Femhærerslaget», og ifølge Filmweb.no er Norge blant de første landene i verden som viser den. 

Ifølge nettstedet har tidligere utenlandske anmeldelser av filmen vært litt delt i synet på filmen. 
Likevel er det det tekniske og visuelle nivået i «Hobbiten: 
Femhærerslaget» som løftes frem, og flertallet av anmelderne mener at dette er den beste filmen i trilogien. 

Lenge het filmen «Hobbiten: 
Frem og tilbake igjen», men endret navn da regissør Peter Jackson mente at navnet ikke passet da filmen var ferdig redigert. 

Mens «Hobbiten» er én bok, er filmatiseringen delt opp i tre deler – « Hobbiten: 
En uventet reise» kom i 2012, « Hobbiten: 
Smaugs ødemark», hadde premiere i 2013. 

Husker du ikke helt hva som skjedde i de to tidligere filmene? 
Ikke fortvil – her får du dem i en kortform! 
