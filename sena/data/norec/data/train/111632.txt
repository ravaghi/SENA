Asbjørn Ribe:«Ornand vet hvordan» 

(Frode Records) 

Vellykket overgang til norsk. 

Med språkskifte fra engelsk til norsk flytter sørlendingen Ornand Altenburg samtidig musikalsk fokus fra Tom Waits til Randy Newman. 
Begge deler klinger bedre for Altenburg som også heter Asbjørn Ribe og har et tidligere artistliv i Number Seven Deli og Jim Stärk (hvor ble det av dem?) bak seg. 
Vokalmessig har han en nesten vreeswijk'sk uvørenhet som står godt til de smått underfundige tekstene - en tekstrekke som bokstavelig talt åpner med et smell i historien om mannen som slår, «Sinna galning», og som senere sveiper innom både Jesus og sjømannssanger i lekne, varierte låter. 
Ornand Altenburg er rett og slett ikke som alle andre, og det er positivt ment. 

ANBEFALTE KJØP: 
«Sinna galning», «Jesus redda deg», «Hull» og «Sjømann (+ shanty)» 
