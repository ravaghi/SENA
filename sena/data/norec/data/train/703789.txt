Fengende køntri
Hanne Sørvaag glimter til med noe så originalt som en juleplate med nesten bare nye sanger (én gammel lever vi godt med). 
Sørvaag har komponert et godt knippe fengende og stemningsfulle køntrisanger, med stor vekt på de litt sentimentale balladene. 
Slik skal det være når julestemningen skal sikres. 
Sørvaags stemme har akkurat den varmen og de vokaltekniske ferdighetene som skal til for å skape et troverdig inntrykk. 
Herlig med en juleplate som for en gangs skyld skiller seg ut. 

Beste spor: 
"Christmas lights". 
