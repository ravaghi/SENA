Prosjekt uperfekt
Marthe Sveberg byr uformelt på seg selv i sin nye programserie, men er like opptatt av andre. 

TV: 
Selvransakelse er yndet tv-stoff om dagen. 
I «Jakten på kjærligheten»-programleder Marthe Svebergs nye serie er det nettopp hun selv og hennes egne usikkerheter som er utgangspunktet, når hun gir seg i kast med alle de forventninger og krav vi hver dag møter - fra andre, og ikke minst oss selv. 

Hvordan kan man få et ekteskap til å fungere? 
Hvordan forholde seg til familien, i alle dens moderne og oppstykkede varianter? 
Hvordan leve med sitt eget utseende? 
Og hvordan fikse jobben på toppen av det hele? 

Mange perspektiver 

I fire tematiske programmer utforskes disse problemstillingene gjennom møter med mennesker i ulike situasjoner. 

Tilnærmingen er bred og omfattende - i kveldens ekteskapsepisode treffer vi blant annet arrangert gifte søstre og en prostituert med overveiende gifte kunder, i tillegg til et par som har vært gift i 61 år. 
Og så Marthe, da, som skal gifte seg. 

Inkluderende 

Men blir vi noe klokere? 
Ja og tja. 
«Hvordan overleve» har spesielt to fine kvaliteter: 

For det første er Sveberg en programleder som har en naturlig inkluderende omgang med kamera, og en avslappet åpenhjertighet og uformell nysgjerrighet som er lett å like. 

En annen styrke er utforskingen av temaene, som favner mange interessante perspektiver. 
Ulempen er at fordi de er så mange, ikke kommer så godt i dybden. 

Prate og føle 

Dessuten er dette et utpreget prate- og føle-program, med de utfordringene som følger med. 
Visst har man funnet noen historier som treffer, og visst har Sveberg en evne til å stille det akkurat passe direkte spørsmålet på akkurat riktig sted. 

Men noen ganger kan det like gjerne falle ned på feil side av det smakfulle - og da blir det ikke bedre av overdrevent patosfylt musikk. 
Noen øyeblikk fungerer best når de får snakke for seg selv. 
TV: 
Selvransakelse er yndet tv-stoff om dagen. 
I «Jakten på kjærligheten»-programleder Marthe Svebergs nye serie er det nettopp hun selv og hennes egne usikkerheter som er utgangspunktet, når hun gir seg i kast med alle de forventninger og krav vi hver dag møter — fra andre, og ikke minst oss selv. 
Hvordan kan man få et ekteskap til å fungere? 
Hvordan forholde seg til familien, i alle dens moderne og oppstykkede varianter? 
Hvordan leve med sitt eget utseende? 
Og hvordan fikse jobben på toppen av det hele? 
I fire tematiske programmer utforskes disse problemstillingene gjennom møter med mennesker i ulike situasjoner. 
Tilnærmingen er bred og omfattende — i kveldens ekteskapsepisode treffer vi blant annet arrangert gifte søstre og en prostituert med overveiende gifte kunder, i tillegg til et par som har vært gift i 61 år. 
Og så Marthe, da, som skal gifte seg. 
Inkluderende 
Men blir vi noe klokere? 
Ja og tja. 
«Hvordan overleve» har spesielt to fine kvaliteter: 
For det første er Sveberg en programleder som har en naturlig inkluderende omgang med kamera, og en avslappet åpenhjertighet og uformell nysgjerrighet som er lett å like. 
En annen styrke er utforskingen av temaene, som favner mange interessante perspektiver. 
Ulempen er at fordi de er så mange, ikke kommer så godt i dybden. 
Prate og føle 
Dessuten er dette et utpreget prate- og føle-program, med de utfordringene som følger med. 
Visst har man funnet noen historier som treffer, og visst har Sveberg en evne til å stille det akkurat passe direkte spørsmålet på akkurat riktig sted. 
Men noen ganger kan det like gjerne falle ned på feil side av det smakfulle — og da blir det ikke bedre av overdrevent patosfylt musikk. 
Noen øyeblikk fungerer best når de får snakke for seg selv. 
