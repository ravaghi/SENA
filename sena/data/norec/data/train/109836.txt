Kari Bremnes:«Og så kom resten av livet» 

Sterke sanger om livet. 

Bremnes har alltid vært en melankoliens mester, med innlevende menneskeskildringer i blått. 
Nå er uttrykket svartere, råere, men fortsatt med glimt og lys. 

«E du nord» skildrer mørketiden i nord med metaforisk dybde, «På kanten av et liv» et destruktivt kjærlighetsforhold. 
Andre sanger er hverdagsnære, som «Trist når du får tenkt dæ om» om et mor-datter forhold. 

Lydhøre musikere, med pianist Bengt E. Hanssen og gitarist Hallgrim Bratberg i spissen, gir et sterkt og overbevisende musikalsk uttrykk, i spennet mellom drivende rockegroove og utstrakte klangflater. 
En perle i Bremnes' allerede funklende produksjon. 

BESTE LÅT: 
«Like før dagen går ned» 

CARL PETTER OPSAHL 
