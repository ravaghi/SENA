Michael McDonald:«The Best Of. 
Christmas Collection» 

(MCA/Universal) 

Westcoastens «elder statesman» feirer jul med funk-fot. 

McDonalds bidrag til juleplatestrømmen er lykkeligvis fri for polerte, påtatte og pompøse lydreferanser til høytiden. 
I stedet har silkestemmen lagt vekt på personlige sanger - gjerne i deilig funky tonedrakt - hvor budskapet i tekstene står sentralt. 
De tar likevel aldri fokus vekk fra at dette er en plate som er strålende satt sammen, enten det er jul eller ikke. 
Stort pluss skal han dessuten ha for et par svært personlige tolkninger av utslitte julesanger, blant annet jump blues-versjonen av «White Christmas/Winter Wonderland» med Jonny Lang på gitar. 
