35 år siden sist
Når eksperimentelle The Pop Group gir ut sin første plate på 35 år, kan det virke merkelig å velge Paul Epworth (Adele, Coldplay, Bruno Mars) som produsent. 
Men han er en mangeårig fan av gjengen fra Bristol og sto på ønskelisten til frontfigur Mark Stewart. 
Uansett har han ikke forsøkt å temme de fire villstyringene. 

The Pop Group ble dannet i 1977 og rakk bare å gi ut to album. 
De seilte i pønkens kjølvann, men med fønk, frijazz, dub, avantgarde og beatpoesi om bord. 
Bandet varte bare i fire år, men influerte navn som Primal Scream, Nick Cave og Sonic Youth. 

Nå er de tilbake, og de plukker opp tråden der de slapp den. 
Når de er på det mest melodiøse, er det faktisk en Bowie anno 1980 som spøker i bakgrunn. 
Og ikke minst en Beefheart. 
Tøft som bare det. 

Beste spor: 
"Citizen Zombie", "Nowhere girl", "S.o.p.h.i.a.", "Echelon". 
