Britenes blues-gudfar
Et trekkspill er ikke den åpningen du venter når blueslegenden fra Macclesfield skal markere sine 80 år på jorden. 

John Mayall har hatt over 50 musikere med i bandet sitt, inkludert Eric Clapton, Peter Green, Mick Taylor, Walter Trout, John McVie, Jack Bruce, Mick Fleetwood og Aynsley Dunbar. 
John Mayall & the Bluesbreakers har vært en institusjon og en utklekkingsanstalt. 
Trekkspillet i "Why did you go last night" stammer fra gjesten C.J. Chenier. 
Låten ble skrevet av hans far, zydeco-artisten Clifton Chenier (1925-1987). 
Mayall plukker også låter fra Albert King og Jimmy Rogers og skriver tre selv. 
Han har pensjonert Bluesbreaker-navnet, men har lenge hatt med seg gitarist Rocky Athas, bassist Greg Rzab og trommis Jay Davenport. 
En bunnsolid plate, selv om stemmen nærmer seg grensen i tittelkuttet. 

Utgis 19. mai. 

Beste spor: 
"A special life", "Just a memory". 
