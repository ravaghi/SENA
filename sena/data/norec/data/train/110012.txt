Test av Peugeot 107:Aldrende fargeklatt 

Det har skjedd enkelte eksteriørmessige fornyelser i den nye ansiktsløftede Peugeot 107. 
Totalt sett fremstår den likevel som gammel. 

VG og NAF har testet representanten for den mest solgte bilen i minibilklassen i dag, Peugeot 107. 

I motsatt hjørne, Volkswagens egentlige folkebil, den nye Up. 
Startprisen i Norge er på drøye 120.000 kroner. 

- Når du kjøper ny bil til under 130.000 kroner i avgiftslandet Norge er det ikke fantastiske kjøreegenskaper, sportslighet eller for den saks skyld masse personlighet du forventer. 
Her er det snakk om en bil med plass, komfort og nok kjøreegenskaper til å komme deg fra A til B på en grei måte som gjelder, sier NAFs tekniske konsulent og medlem av VG og NAFs testteam, Audun Bergerud. 

En 68 hestekrefters sterk enliters tresylindret bensinmotor og en startpris bare 3000 kroner over VW Up (128.900 kroner) skulle tyde på en relativt jevnbyrdig duell mot nykommeren. 
Det ble det aldri. 

Peugeot 107 har både mindre innvendig plass, dårligere opplevd komfort og leverer mindre kvalitetsfølelse enn den tyske nykommeren. 
Støydempingen er heller ikke like den beste. 

Mens VW Up leverer et bagasjerom på 250 liter er det bare 130 liter i 107. 

I det noe smalere baksetet har du likevel grei sittehøyde for to voksne på kortere tur, men du sitter ikke like godt som i VW Up. 
Det er rett og slett klasseforskjell mellom bilene. 

Den eneste fordelen med Peugeot 107 (og de andre to like trillingene) er at de er noe lettere å håndtere på små områder. 
Den er noen centimeter kortere og det kan være gull verdt om du skal komme deg smidigst mulig frem og parkere i tett trafikkerte bymiljø. 

Den er også hakket mer kvikk i avtrekkeren. 

HER ER VÅRE VURDERINGER: 

Førermiljø 
Mye hardplast innvendig. 
God sikt rundt bilen. 
Mer støyfull enn konkurrenten. 

Kjøreegenskaper Enda mindre presis i styring enn Up. 
Enda enklere å manøvrere i bymiljø. 

Plass Mindre inni og klart mindre bagasjeplass enn Up. 

Miljø Bruker mer bensin. 
Mangler girskiftindikator. 

Pris Noe dyrere enn Up med mye av det samme standardutstyrsnivået. 

Å eie Faller omtrent som gjennomsnittet i klassen de første tre årene med en markedsverdi på 56-58 prosent av nybilprisen. 
Har ifølge Autolease anslag er de årlige vedlikeholdskostnadene på rundt 3000 kroner, under snittet i klassen men ørlite mer enn på VW Up. 

Sikkerhet Tvilllingbilen Citroën C1 ble testet av Euroncap med fire av fem stjerner som resultat. 
Ikke like mye standard sikkerhetsutstyr som Up. 

Design Fargerik utvendig, litt gammeldags innvendig selv om den er annerledes. 

LESER DU DENNE SAKEN PÅ MOBILEN? 
HER FINNER DU FLERE BILNYHETER. 

HER ER VG NETTS BILSIDE PÅ FACEBOOK - KLIKK LIKER, OG VI LEGGER DE VIKTIGSTE BILNYHETENE RETT I FEEDEN DIN. 

De er knøttsmå tøffinger som trives aller best i trange bymiljø men fungerer også utmerket som en bil nummer to på landet.VG og NAF har testet Volkswagens egentlige folkebil, den nye Up. 
Startprisen i Norge er på drøye 120.000 kroner. 
I det andre hjørnet har vi satt en representant for den mest solgte bilen i denne klassen i dag, Peugeot 107. 
