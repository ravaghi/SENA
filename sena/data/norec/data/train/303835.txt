Stuper inn i sporene til U2 og R.E.M.
Litt voldsomt fra The Alexandria Quartet. 

|||ALBUM: 
Den samme energien som pisket det to år gamle debutalbumet framover, klinger fra første strofe. 

Også nå stuper plata inn i sporene til monumentale band som R.E.M. og U2. 

Et gitarraslende, bassdrevet vegg-av-lyd-komp følger sangeren gjennom de par første låtene, mens den tredje, «Rip-off Jesus», starter opp med akustisk tonefølge av gitar og piano. 
En snedig sang, bygd opp mot et stadig sterkere klimaks, med kor og røff gitarsolo, før den fader sakte ut og over i den poetiske «Julia». 

Gruppa har prisverdige ambisjoner, også med de lett pompøse «Sun Part 1» og «Sun Part 2». 

Litt voldsomt til tider, men stort sett unngår gruppa at pretensjonene dreper det personlige i denne kraftfulle musikken. 
