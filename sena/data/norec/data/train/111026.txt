Burzum:«Fallen» 

(Byelobog/Tuba) 

Bedre og mindre grim enn forgjengeren. 

Varg Vikernes, alias Burzum, er her tilbake i det samme musikalske landskapet som på fjorårets «Belus» - hans første plate på elleve år - der alt er kaldt og mørkt og jævlig i Burzums vante naturmytiske omgivelser. 

Ennå klarer han hverken å fri seg helt fra tekstklisjèene, bryte opp den knugende monotonien i riffene ofte nok eller finne alternative riff-varianter. 
Likevel er «Fallen» - i forhold til nettopp foregående «Belus» - en åpnere og nesten lettere plate med større vekt på det melodiske. 

Det betyr ikke at Burzum har blitt mer kommersiell, men kanskje betyr det at han er i ferd med å utvikle seg i positiv retning. 

BESTE LÅT: 
«Valen» 
