Martin Stenmarck:«Think of Me» 

(CMC/EMI) 

Album nr. to fra årets svenske Grand Prix-artist 

Martin Stenmarck stifter nok nordmenn flest sitt første bekjentskap med under Grand Prix-finalen i Kiev 21. mai. 
Han er ganske ukjent på denne siden av Kjølen, men presenterer seg med dette albumet. 

Stenmarck synger på engelsk, og han er først og fremst sanger; med andre ord, han har ikke vært med på å skrive hverken tekst eller melodier på platen. 

Balladene er i flertall, og dette liker han nok best. 
Han har god stemme, men platen blir litt «flat», og han låter ganske likt fra sang til sang. 
Dermed blir albumet uten stoppunkter med sanger du hefter seg ved. 
Kvinnen er i sentrum for tekstene på platen. 

Lytter du først og fremst til «I Keep Falling», «I Believe» og «Not A Day Goes By», gir det deg denne platen med Martin Stenmarck i et nøtteskall. 
