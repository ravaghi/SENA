Før snøen faller
Historien om et forventet æresdrap. 

Et betent og følelsesladet tema takles overraskende godt i regissør Hisham Zamans spillefilmdebut, Før snøen faller. 

Den forteller om æresdrap sett fra den potensielle gjerningsmannens side, og overraskelsen ligger i at hans historie faktisk vekker sympati og medfølelse. 

Zaman forsøker å fortelle flere historier på en gang, og alle lider litt under det, men samtidig er det prisverdig at han tør spinne en historie rundt vanskelig tematikk fra flere innfallsvinkler. 
Før snøen faller viser at vi har å gjøre med en modig filmskaper. 

Forventet æresdrap 

16 år gamle Siyar (Abdullah Taher) bor i en liten landsby i Kurdistan. 
Etter farens død er han familiens eldste mann, og dermed overhode. 

Når søsteren rømmer fra sitt forestående tvangsekteskap, forventer alle i landsbyen at Siyar skal drepe henne for å gjenopprette familiens ære. 

Han legger ut på en reise gjennom Europa for å finne søsteren, og møter på veien den unge jenta Evin (Suzan Ilir), som vekker nye følelser i ham. 

Filmen er innspilt der historien er lagt, og gjør at troverdigheten er maksimal. 
Omgivelsene danner en god ramme rundt handlingen. 
Jeg føler virkelig at jeg er med på reisen som Siyar legger ut på. 

Vi kjenner menneskesmugling som fenomen, men i denne filmen får vi et innblikk i hvordan det kan oppleves for de som blir smuglet. 

Det gir et litt mer nyansert bilde av illegal innvandring til Europa. 
Her møter vi mennesker, ikke tall i en statistikk. 

Mangler formidlingsegenskapene 

Mye av filmen avhenger av Abdullah Tahers innsats i hovedrollen. 
Han greier seg stort sett godt, men det er til tider enkelt å se at han ikke egentlig er skuespiller. 
Han gjør en hederlig innsats, men mangler formidlingsegenskapene til en med mer rutine. 

Jeg har forståelse for at det kanskje ikke finnes så mange kurdiske gutter med filmbakgrunn, og Hisham Zaman har fått noe bra ut av ham, men av og til er det ikke nok til å fylle historiens behov. 

Blant annet lider filmens kjærlighetselement under det. 
Jeg tror ikke helt på de gryende følelsene. 
Siyars ambivalens i forhold til oppdraget er heller ikke lett å spore. 

Men det er interessant å se hvordan filmen behandler Siyar som potensiell æresdrapsmann. 
Han skildres ikke som en ond person. 

Jeg skjønner at han handler ut i fra forventningene fra kulturen han kommer fra. 
Som ungt familieoverhode er det spesielt viktig for ham å handle som en mann. 

Så vil filmen vise om han vokser på reisen. 
Hisham Zaman viser seg i hvert fall som en voksen filmskaper. 

Før snøen faller har "rullende" premiere i Norge. 
Noen datoer: 

Bodø 07.02.2013 Trondheim Kino 13.02.2013 Bergen Kino AS 14.02.2013 Oslo Kino 15.02.2013 Lillestrøm: 
SF Kino 16.02.2013 Drammen: 
KinoCity 20.02.2013 Fredrikstad Kino 21.02.2013 Ski kinosenter 22.02.2013 Stavanger: SF Kino 23.02.2013 Skien: SF Kino 27.02.2013 Porsgrunn: 
Filmsentret Ch. 27.02.2013 Kristiansand Kino 06.03.2013 Lillehammer Kino 07.03.2013 Gjøvik Kino 07.03.201 
