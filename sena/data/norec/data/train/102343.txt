Plateanmeldelse:Paramore 

Tomt og sterilt. 

ALBUM: ROCK Paramore «Paramore» (Atlantic/Warner) 
En gang i tiden var Paramore og deres purunge frontfigur Hayley Williams noe av det friskeste fra den amerikanske rockscenen på en stund, iallfall helt inntil bandets medgrunnleggere Josh og Zac 
Farro forsvant etter en heftig offentlig skittentøyvask for to år siden. 

Nå nærmer Williams seg midten av tyveåra, har (dessverre) dempet energinivået i stemmen og gjør her et forsøk på å nærme seg Gwen Stefani i stedet for Avril Lavigne. 
Det er ingen dum idé, men gjennomføringen er langt fra vellykket. 

Og når Paramore mister gnisten, står vi igjen med et kalkulert rockprodukt der lyden må skrus opp på øs-refrengene for å skjule mangelen på kvaliteter. 
Paramore har blitt et helt vanlig, anonymt band, med andre ord. 

BESTE LÅT: 
«Still Into You» 
