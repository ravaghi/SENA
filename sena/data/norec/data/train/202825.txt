Icebug Enlight RB9x:Bråkmakeren 

THOMAS: 
Disse svenske skoene har de mest distinkte sålene i testen, og blir fort en smakssak for terrengløperen. 
Sålen er stiv med knotter du kjenner godt når du går på asfalt. 
Løper du på mykere underlag i skogen, føler du at mister litt kontakt med bakken, og dessuten lager den harde sålen mest lyd av alle de fire skoene i testen. 
Men den er god til å takle fuktighet og sitter som støpt, ikke minst ved hælen. 
Vurdering: 
4 av 6 

KRISTIN: 
Dette føles litt som å snøre på seg en nylonsekk, og det er ikke så rart når vi vet at overdelen er laget i nylon. 
Skoen er lett, men testens stiveste og hardeste - og da snakker vi både om sålen og overdelen på skoen. 
Sålen er altfor stiv, og den smeller når vi løper på hardt underlag: 
Her høres det at du kommer! 
Det verste er at den er veldig glatt: 
Her opplever vi ofte at vi mister grepet og sklir - spesielt på vått fjell og berg, stubber og leirete sti. 
Overdelen av nylon beskytter mot kvister eller annet dersom du beveger deg utenfor stien, men den er altfor stiv. 
Nylonoverdelen skal også holde noe av fuktigheten ute, men det er egentlig verre at du blir klam og svett på foten - som vi opplevde at vi ble. 
Vurdering: 
2 av 6 
