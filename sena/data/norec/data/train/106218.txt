Knut Aafløy:«The sugar & the salt» 

(MTG) 

Knut Aafløy med en fortid iblant annet Bergens-bandet Logikal, gir nå ut soloplaten «The sugar & the salt». 

Denne platen oser av britiskinspirert popmusikk. 
Her er en rekke fengende, gladpopmelodier med tette vokalharmonier. 

Aafløy har laget en bittersøt plate med som du får deg til å nynne med og bli i godt humør av. 

Låtene har jevn god, kvalitet, med ti sanger der «Apparently Susan», «The King has lost his crown» og duetten med Ingerlise Størksen «You started it» er mest vellykket. 

«The Sugar & The Salt» kan gi mange minner til folk som husker og likte britisk popmusikk på 1960- og 1970-tallet. 

Anbefalte kjøp: 
«You started it», «The King has lost his crown» og «Apparently Susan». 
