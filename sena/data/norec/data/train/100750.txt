Rocka bilspillalternativ
Etter «Forza Motorsport 2» og «Colin McRae: 
Dirt» er kanskje mange mette av bilspill. 
Men «Flatout: 
Ultimate Carnage» er definitivt verdt en titt. 

Gode bilspill vokser virkelig på trær i år. 
Vi har allerede kost oss med «Forza Motorsport 2» (360), «Colin McRae: 
Dirt» (360 og PS3), «Motorstorm» (PS3) og «Trackmania United» (PC). 

Dessuten er det mye snadder på vei, som «Burnout Paradise» (PS3 og 360), «Project Gotham Racing 4» (360) og «Need For Speed ProStreet» (alle formater), for eksempel. 

Og det er dette som er det eneste problemet til det ellers glimrende bilspillet «Flatout: 
Ultimate Carnage». 
Det drukner litt i den intense konkurransen. 

Du får en vellykket krysning av «Burnout» og «Need For Speed», et bilkaos av rang hvor du tjener på å smadre inn i både konkurrenter og omgivelser. 

Både fartsfølelsen, grafikken, de mange forskjellige spillmodiene (fra vanlig racing til absurde stunts), nydelig banedesign, veldig god Xbox Live-støtte og et utrolig bra og gjennomtenkt achievementpoeng-system sørger for å skape en herlig engasjerende opplevelse. 

Det eneste jeg egentlig vil pirke på, er at «rumble»-funksjonen i håndkontrolleren ikke er utnyttet godt nok. 
Det føles som om bilen svever litt over bakken, selv om bilfysikken ellers er veldig god. 

Det er også vanskelig å kalle «Flatout: 
Ultimate Carnage» særlig originalt, det ligner både på opptil flere konkurrenter (særlig «Burnout») og dets egne to forgjengere. 

Konkurransen er dessuten såpass beinhard at det skal mye til for å hevde seg helt i toppen av denne genren. 

Men akkurat nå tilbyr allikevel «Flatout: 
Ultimate Carnage» et herlig rocka alternativ til det simulasjonsorienterte «Forza Motorsport 2» og det mer sobre «Colin McRae: 
Dirt». 

Det er i det hele tatt veldig lett å anbefale dette spillet til alle som liker actionfokuserte bilspill. 

PS: 
En versjon til PC kommer i høst. 

Bilspill blir ikke stort mer rocka enn Flatout: 
Ultimate Carnage. 
Her er VG Netts videoanmeldelse. 
