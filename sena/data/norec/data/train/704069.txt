100 år siden:Thorbjørn Egner 

Thorbjørn Egner ble født 12. desember 1912, for straks 100 år siden. 
Han døde julaften 1990. 
Katzenjammer åpner jubileumsplaten med en i overkant pyntelig versjon av "Den uheldige mannen", før Partyballo serverer "So ro, lille mann" som marerittframkallende eurotrash. 
Ravis seige alternativ er ikke bedre. 
Alexander Rybak kunne vært en Egner-figur og gir oss en streit "Dyrene i Afrika", før The Blacksheeps pønker opp "Amandus dokkemann". 
Kaizers Orchestra er bra som skumle røvere, mens Noora Noor er en for snill Tante Sofie. 
Jaa9 & OnklP hipper og hopper i "Karius og Baktus". 

Narum, Kråkesølv, Frida Ånnevik, Pust, Magnet og GP-guttene Tangen og Tooji er også med, uten at jeg bytter ut Egners originalversjoner av den grunn. 

Beste spor: 
"Amandus dokkemann", "Røvervise". 
