D'Sound:«My Today» 

(Da Works) 

For glatt og anonymt 

D'Sound har funnet sin form og identitet. 
Trioen Simone Larsen, Jonny Sjo og Kim Ofstad sysler - som forventet - med lettbent, elegant og småfunky pop. 

D'Sound tar ingen radikale skritt i noen som helst retning med «My Today». 
Det er greit nok, men flere av albumets 12 spor er akkurat så glatte og anonyme at interessen glipper underveis. 

En smule mer spissfindighet og friksjoner hadde hevet albumet. 
Vi snakker ikke potteplante-muzak, men noen ganger ligner det. 
Dessverre. 

Men så lenge D'Sound fortsetter å skrive flotte, melodiøse og stilsikre sanger som tittelkuttet «My Today, «Universally», «Murder Me» og «Rainy Days», er det tross alt håp. 

ESPEN A. HANSEN 
