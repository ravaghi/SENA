Og der dukket Donny opp igjen
Susan Boyle åpner med "Somewhere over the rainbow", sangen om at det venter noe bedre et annet sted. 
En den gang 48 år gammel Boyle tok verden med storm da hun dukket opp fra det store, stusselige intet i tv-showet "Britain's got talent" i 2009. 
Judy Garland sang "Somewhere over the rainbow" i filmen "Trollmannen fra Oz" i 1939, og Boyle har på sitt fjerde album tatt for seg sanger fra film og scene. 
Det gir henne en tematisk sammenheng, men samtidig mister vi overraskelsene fra de foregående platene, som Stones-sangen "Wild horses" og Monkees-låten "Daydream believer". 
Abbas "The winner takes it all" (brukt i "Mama mia") er det nærmeste du kommer. 

Vi får også to duetter med Donny Osmond, spadd fram fra Las Vegas. 

Beste spor: 
"Send in the clowns". 
