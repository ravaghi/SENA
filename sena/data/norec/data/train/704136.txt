Loddefjord-livet går seinere
Da John Olav Nilsen & Gjengen debuterte med "For godt til å være sant" i 2009, klarte de å kanalisere ungdommelig rastløshet på en strålende måte. 
Platen tålte sammenligning med Magnus Ugglas "Va ska man ta livet..." og Håkan Hellströms "Känn ingen sorg for meg Göteborg", et fandenivoldsk og energisk album på asfaltplan. 
Tredjealbumet er langt mer polert, mer The Cure-preget og mer avdempet. 
Penselstrøkene er fortsatt mørke, men ballesparkene er erstattet med resignert depping. 

John Olav Nilsen er fortsatt et velkomment tilskudd til norsk rock, selv om det er låter her som rett og slett blir for kjedelige. 
Når han i tillegg resirkulerer britisk 80-tallsrock, kan dette ikke lenger kalles spennende. 

Beste spor: 
"Bensinbarn", "Eurosport". 
