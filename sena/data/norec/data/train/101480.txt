Film:Torden & Magi 

Levende og god, men kanskje vel skremmende for de minste. 

Kattungen Torden blir etterlatt av sine eiere. 
I det skumle og rare huset til magikeren Laurits finner han et nytt hjem - dog ikke uten motstand. 
Og virkelig dramatisk blir det når Laurits havner på sykehus og hans nevø vil selge det magiske huset. 

Da blir det kamp på kniven! 
Men anført av Torden mobiliseres både levende og opptrekkbare vesener til kløktig kamp for å holde den gale kapitalisten borte. 

Filmen er meget vital, tydelig, dramatisk og sjarmerende. 
Men den er faktisk i overkant skummel her og der, skrekkfilmelementene er mange og virkningsfulle. 
Så unger under fem år bør i alle fall ha en god hånd å holde i. 
