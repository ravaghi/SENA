Diverse artister:«P4's Julefavoritter) 

(EMI) 

Førti sanger med jul som tema, med hovedvekt på utenlandske artister. 

Denne doble CD'en er ny av året og satt sammen av 40 melodier. 
Syv av sangene er rene julesanger, resten har jul eller vinter som tema. 
Artistene spenner fra Mahalia Jackson (Silent Night) og Dolly Parton (Winter Wonderland) til Anne Grete Preus (Når himmelen faller ned), Oslo Gospel Choir (En stjerne skinner i natt) og Alf Prøysen (Romjulsdrøm). 
Platen kan sikkert fungere for dem som vil ha stor bredde av utenlandske sanger og minimalt med julens tradisjonelle sanger. 

En plate midt på treet som ikke gir mange musikalske a-ha-opplevelser. 
Men: 
«Silent Night» med Mahalia Jacksom er alltid en sikker vinner. 
