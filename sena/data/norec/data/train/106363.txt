Malin:«Malins jul» 

(MBN) 

Dette er en variert plate med både kjente julesanger og en helt ny sang, «Jul i vårres by» av Hallgeir Rustan. 
Blant de klassiske julesangene er «Glade jul», «Jeg er så glad hver julekveld» og «En stjerne skinner i natt». 

Malin synger godt, og dette er en plate å bli i godt humør av. 
Trønderjenta som ble nr. tre i fjorårets Melodi Grand Prix jr., har sjarm og synger ned innlevelse. 
Med seg på platen har elleve år gamle Malin også Odin Jensenius (Klaus Joakim Sonstad) i et morsomt julepotpourri. 

«Malins jul» er hennes andre andre plate, og ungjentas jul blir sikkert å finne under mange juletrær neste måned. 
Anbefalte kjøp: 
«Jul i vårres by», «Jeg så mamma kysse nissen» og «En stjerne skinner i natt». 
