Duran Duran:«Red Carpet Massacre» 

GENRE: POP (Sony BMG) 

Med retrohjelp fra selveste Timbaland. 

Duran Duran er ett av mange åttitallsband som ufortrødent fortsetter en karriere et stykke bak sin storhetstid i oppmerksomhet, men det spørs om ikke celeber hjelp fra Timbaland og Justin Timberlake kan endre på det. 
Sporene som de to amerikanerne har medvirket på og låner sine personlige signaturer til, ikke minst «Nite-Runner» og «Skin Diver», har en deilig retrofølelse med et moderne disco-skinn over seg. 
Faktisk gjør Timbaland her Duran Duran til et mørkt og syndig synthband som skapt for dansegulvene igjen, men dessverre makter ikke Simon Le Bon og hans kolleger (Andy Taylor er for øvrig ute av gruppen) å matche kvalitetene til stjernehjelperne fra den andre siden av dammen ellers på platen. 
Det fører til et svært ujevnt album, men det som er bra - neodisco-tendensene - fungerer til gjengjeld veldig bra! 

ANBEFALTE KJØP: 
«Nite-Runner», «Falling Down», «Skin Divers» og «Tempted». 
