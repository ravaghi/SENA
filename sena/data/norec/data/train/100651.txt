Med taket på sex
Regi: 
Sam Garbarski. 
Tysk/belgisk/britisk/fransk. 
Genre: Drama/komedie. 
Aldersgrense: 15 år, egnet voksne. 

Dvelende, morsomt, ubestemmelig om godt voksen kvinelig sexarbeider. 

MED: 
Marianne Faithfull, Miki Manojlovic, Jenny Agutter, Kevin Bishop, Siobhan Hewlett. 

HANDLER OM: 
Maggies barnebarn er alvorlig syk. 
Kun behandling i Australia kan redde barnet. 
Behandlingen er riktignok gratis. 
Men mye penger trengs for å gjennomføre reisen. 
Derfor tar Maggie jobb i en sexklubb. 
Det viser seg at hun har et helt usedvanlig godt håndlag... 

DOM: 
Dette er et drama og stundesvis en komedie om hvor langt et menneske er villig til å gå i en presset situasjon - og når målsettingen er "edel" nok. 
I tillegg er det en underliggende historie om hvordan en tilsynelatende noe enkel kvinne gjør et taust men kraftfullt oppgjør med seg selv og sine omgivelser - som ellers bare forventer at hun drikker sine kopper med te i påvente av døden. 
Mye i filmen virker nokså konstruert, mildt sagt. 
Men det blir morsomt og fengende og lenge svært sebart på grunn av det avgjort patinerte rockeikonet Marianne Faithfull. 
Hun vandere rundt og signaliserer stor livsdugelighet - nesten uten uttrykk. 
Man føler med henne og for henne. 
Hun gjør på alle måter rett og skjel for seg i en ellers både mildt skrudd og underlig film. 
