Professoren svikter aldri
Kanskje trodde du det gikk an å få en overdose av den klisjé-engelske gentleman professor Layton og hans pusleoppgaver. 
Kanskje trodde jeg det selv også en stund. 
Men så får jeg et nytt spill i nevene, og så suges jeg inn i handlingen og alle pusleoppgavene og så er jeg ferdig igjen. 

Denne gangen ligger en fornøyelsesparklignende landsby dårlig an, fordi en maskekledd slemmas kanskje forvandler folk til steinstatuer. 
Nå er spillet nesten i 3D også, og har litt enkel action, uten at det har tatt særlig skade av det. 

Finner du ikke Miracle Mask i butikken, kan du nesten like gjerne ta et hvilket som helst annet Layton-spill. 
De er alle fremragende. 
