Plateanmeldelse:The Flaming Lips 

Verdens mest fargerike band går i svart. 

ALBUM: ROCK The Flaming Lips «The Terror» (Bella Union/Universal) The Flaming Lips er tilsynelatende verdens mest gøyale band å være med i. 
Overtydelig titulerte «The Terror» insisterer på at så ikke lenger er tilfelle. 

Låtene bæres på mørke katakomberytmer, etablert av synther, perkusjonseffekter og loopet ulyd snarere enn tradisjonelt slagverk. 
Mantraer, toppet med sporadiske skjærende gitarriff, matt sang og industrirock-dissonans. 

Albumet besitter et villet svartsyn man må til ekstremmetallen for å finne maken til. 
Nøkkelkuttet «You Lust» kunne da også vært en tranceaktig Burzum-instrumental fra 1995. 

Målsettingen har vært å lage en hypnotisk «downer» av en plate. 
Det har de klart. 

BESTE LÅT: 
«Always There ... In Our Hearts» 

MORTEN STÅLE NILSEN 
