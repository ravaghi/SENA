Vikings drakt holder i hvert fall toppnivå
Før seriestart er det stor spenning til hvordan Viking vil gjøre det i 1. divisjon etter nedrykket. 
Draktmessig holder i hvert fall klubben fortsatt toppnivå. 

Draktbloggen kan nå presentere Vikings 2018-drakt. 
Den er nok en flott drakt laget av Diadora. 
Nytt i år er at den runde halsen er byttet ut med en stilig hvit v-hals, og at det er striper med sjateringer av blått på drakten. 

– Inspirasjonen bak drakten er en ny start, lysere tider og et Viking som skal bety mest mulig for flest mulig. 
Vi ønsket en endring, en spenning og noe som tok umiddelbart tak i øynene til våre kjære fans, sier Kjartan Salvesen i Viking til Draktbloggen. 

– Mottakelsen på et lukket arrangement for våre sesongkortholdere var fantastisk. 
Så vi føler at vi har truffet en nerve her og gleder oss til å se drakten i aksjon, sier Salvesen. 

Jeg synes denne drakten føyer seg inn i rekken av flotte drakter fra de mørkeblå siden Diadora overtok i 2011. 
Det er ganske mange logoer på fronten, og det som trekkr ned fra sekseren for meg, er sponsorlogoene på skuldrene. 
Hadde de vært i hvitt, hadde det vært helt topp. 
Men jeg skjønner at en klubb som sårt trenger penger ikke kan stille så mye krav overfor sponsorene. 

Tommel opp, men ikke helt toppkarakter fra meg, med andre ord. 
Jeg vil for øvrig tro at den hvite andredrakten kanskje blir enda finere. 

Hva synes du? 
Legg inn kommentar nederst på siden! 

Her kan du se hele drakten, trykk på bildet for å få det større: 
