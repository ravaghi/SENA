Diverse artister:«Christmas With The Kranks» 

(Hollywood / Warner) 

En rocka, men tilfeldig sammensatt juleplate. 

Garasjepreget er sikret når Little Steven står som ansvarlig for dette soundtracket til ferske «O jul med din glede» (med Tim Allen og Jamie Lee Curtis), der blant andre danske Raveonettes er representert med «The Christmas Song». 
Slik tilfellet er med filmmusikk, mangler platen helhet. 
Men enkeltsangene fungerer utmerket, som Stones-kloningene The Chesterfield Kings i «Hey Santa Claus», Brian Setzers originale swing-tolkning av Tsjaikovskijs «Nøtteknekkersuiten» og ikke minst Brenda Lees deilige «Jingle Bell Rock». 
