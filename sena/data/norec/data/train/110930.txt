Whitesnake:«Forevermore» 

(Frontiers / Tuba) 

Fortsatt friskmeldt. 

2008-albumet «Good To Be Bad» var noe av det friskeste som David Coverdale og Whitesnake noensinne har kommet opp med, og årets oppfølger følger i nøyaktig samme bredbeinte spor - selv om én times spilletid er i drøyeste laget. 
Coverdale på plate er forresten fremdeles den perfekte heavy-vokalisten, men det er gitaristene Doug Aldrich og Reb Beach som stjeler oppmerksomheten denne gangen. 
Med en pitbulls standhaftighet og angrepshissighet er de høyt og lavt, bredt og nært i lydbildet, men holder seg likevel mesterlig unna når balladene tas frem. 

Litt for lang, men masse riff-gøy for fansen her! 

BESTE LÅT: 
«Love Will Set You Free» 
