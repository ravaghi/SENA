Konklusjon & karakter
Skal du kjøpe plasma i den øvre prisklassen nå i sommer, bør du definitivt vurdere denne. 

Per idag er det toppmodellene fra Hitachi og Pioneer som er de tøffeste for Panasonicen. 
Alle tre tilfredstiller kravene til å bruke HD-Ready logoen, men bildemessig er det Panasonicen som har imponert oss mest. 

Den store fordelen er at TVen gjør en meget bra figur uten at du trenger å finstille i timesvis, i tillegg er den ikke på langt nær så kresen på kvaliteten på inngangsignalene som Pioneeren og har bedre PC-muligheter enn Hitachis modell. 

Da blir resten opp til deg og størrelsen på din lommebok. 
37-tommeren selges nå til cirka 28.000 kroner, mens 42-tommeren ligger på 34.000 kroner. 

Vi gjør oppmerksom på at vi fra og med nå ikke vil oppgi veiledende pris, men heller bruke billigste alternativ den dagen testen publiseres. 

Minispesifikasjoner: 

37-tommers widescreen, 1024/768 oppløsning, 3000:1 i contrast. 

Takler HD-signaler? 
Ja, 720p og 1080 i via komponent og HDMI. 

Innganger bak: 
1* HDMI, 3* scart (hvorav 2 RGB), 1* komponent, 1* VGA , og audio inn og audio ut. 

Innganger foran: 
Minnekortinngang for SD-kort (samt PCMI-adapter), og AV 3inngangen: S-video, video, audio inn og hodetelefon. 

Mål: 103,8 cm bred, 67 cm høy og 10 cm dyp. 
Vekt er cirka 35 kg. 
