Henning Kvitnes:«Bare vente litt på sjela» 

(Bonnier Amigo) 

Halden-rockeren Henning Kvitnes med sitt 18. album, et album med norske tekster som både handler om sommer og september. 

«Na-na-na... i himmelen inn» er allerede blitt en radioslager, og den gir et godt bilde av Henning Kvitnes' nye plate. 
Midt i livet ser han frem og tilbake. 
Det er hverdagsskildringer som handler om frihet, kjærlighet, oppbrudd, å lengte hjem og være til stede i sitt eget liv. 
Han skildrer livet på en måte som gjør det lett for lytteren å leve seg inn i tekstene. 
Musikalsk er Kvitnes' musikk blitt mindre rockete med årene, men han er trofast mot sin amerikanske musikalske inspirasjon. 

På «Bare vente litt på sjela» har Kvitnes skrevet all musikk og alle så nær som én tekst. 
«Villig til å falle» har Levi Henriksen levert teksten til. 
Platen tar lytteren med på en reise fra Verdens Ende på Tjøme, via Oslo til Lofoten. 

Det er blitt en trivelig plate for dem som liker norsk musikk på morsmålet. 

Henning Kvitnes har utviklet seg som låtskriver og ikke minst som en god historieforteller på de 25 årene som har gått siden debuten. 
Han synger om den lille vanlige mannen som også f.eks. 

Alf Prøysen og 

Cornelis Vreeswijk gjorde. 

Du kan høre klare linjer fra hans debutband Young Lord og «Same shit, new wrapping» til «Bare vente litt på sjela». 

I tillegg til «na-na-na...» er sanger som «Hjem», «Hver gang jeg så en stjerne falt» og «Solstråle» gode sanger å lytte til. 
