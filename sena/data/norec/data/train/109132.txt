Juleplate:Mary J. Blige 

God jul, god natt. 

ALBUM: R&B Mary J. Blige «A Mary Christmas» (Verve/Universal) 
Det er den tiden av året - når artister glemt av alle andre enn Nobel tar et relevansejukk mot juletreet. 
Mary J. Blige har nok ikke vært den mest spennende R&B-artisten de siste årene, men det er få struper som er glattere og mer i takt med høytiden. 

Likevel vekker ikke versjonene av «Do You Hear What I Hear?» og «This Christmas» noen juleånd til live. 
Greit, det er vanskelig å være uforutsigbar i en så folkelig sjanger, men en liten innsats, og noe mindre komfortsone, hadde ikke vært å forakte. 

Gjespegjester som Marc Anthony, Jessie J og Barbra Streisand gjør det ikke dette mer minneverdig. 
Likevel en god og lun plate om planen din er å sove deg gjennom julaften. 

Litt som følelsen av Rohypnol i ribbefettet. 

BESTE LÅT: 
«Little Drummer Boy» 
