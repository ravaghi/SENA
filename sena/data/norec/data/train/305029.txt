Bygderock, biler og beatpoesi
Forfatter Levi Henriksen har ambisjoner også musikalsk. 

|||ALBUM: 
«Og vi danser og drikker/Vi griner og ler/Kjører vrak av hjerter og biler/Vi synger salmer og ber.» 

Herfra kommer Thomas Mårud og Levi Henriksen. 

De synger og leser tekster til hardkokt, basic rock'n'roll. 

Mye bra og dypt driv, selv om Henriksens opplesende form noen steder blir for monoton og for rytmisk avhengig av kompet. 

Han skal ha for motet og viljen til å «dikte» rock'n'roll, men kanskje funker formen bedre på scenen. 

Best er han i «Jordskred», der han kysser mikrofonen og får et kraftigere bitt i glefset. 

«Norge mitt Norge igjen» har idolet Åge Aleksandersen i refrenget. 

«Galgebakken roper», som Mårud fører an, hardt og røft, har et rullende driv av synd og død. 

«Tog» klirrer over skinnegangen. 

Beatpoesien i «To metallguruer på trekkspilltreff» har et vellykket episk driv. 

En energisk plate, med store ambisjoner — både litterært og musikalsk. 
