Purified In Blood:«Reaper Of Souls» 

(Alveran / Tuba) 

Illsinte metal-hoder fra Rogaland. 

Det har en tendens til å gå over alle tempomessige støvleskaft på debutplaten til årets live-vinnere fra Alarmprisen - her går det i rabiat hardcore-hastighet med tilsvarende hissig vokalteknikk. 
Likevel har Purified In Blood lykkeligvis en tendens til å «myke» opp sine Slayer-inspirerte trash-elementer med melodiske gitarløp à la Iron Maiden. 
Dette gjør at låtene hindres i å gli inn i hverandre helt uten nyanser, og det er her Purified In Blood har sine største utviklingsmuligheter. 
Samtidig er det en entusiasme og ståpå-vilje over denne platen som gjør at du tidvis mister pusten. 
Og for all del - se dem live! 

LAST NED: 
«Unmarked Graves», «Dying Age» og «Skulltwister». 
