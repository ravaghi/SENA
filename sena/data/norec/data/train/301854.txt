Klar for litt taiwansk ekstrem-metal?
Låter som Cradle of Filth med eksotisk krydder. 

||| 
ALBUM: 
Ekstremmetal fra Taiwan er ikke daglig kost. 
Noen må like fullt gå i bresjen, og Chthonic har gode forutsetninger for å slå både et og to velrettede slag for saken. 

Basisen i musikken deres er velkjent, men garnityren er av den mer eksotiske sorten. 
Her finner man nemlig sødmefylte fioliner som gråter etter alle orientens kunster og regler. 

Skal man trekke paralleller til vestlige artister, er Cradle of Filth et habilt sammenligningsgrunnlag. 

Vokalisten er ikke helt på det samme heliumsnivået som Dani Filth og grunntanken i riffingen har mer til felles med moderne amerikansk metaltradisjon enn de fleste samtidige black metal-band. 

Det er uansett en effektiv kombo, og «Mirror of Retribution» låter svært og passe dramatisk, selv om den ikke hadde hatt vondt av et par basisvarer til for å spe ut den repeterende følelsen som etter hvert melder seg. 
