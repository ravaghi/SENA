Solveig Slettahjell «Domestic Songs»
GENRE: JAZZ/Curling Legs 

Enklere kan det ikke gjøres. 
Akkompagnert av sitt eget pianospill synger Solveig Slettahjell så neddempet og intimt som overhodet mulig. 
Hun er riktignok sjeldent helt alene, et klokkespill her, en mellofon der, og med Slow Motion Orchestra på en del av låtene, blir det akkurat nok klanglig fargelegging til å sikre lytterens årvåkenhet. 

Lennon/McCartneys «Because» og Tom Waits «Time» får fine fortolkninger, men ikke minst er det mange fine nye låter her, for eksempel «4:30 AM» signert Peder Kjellsby, og Sjur Miljeteigs «One of these days» og «This is my people». 
