Heroes & Zeros «Circles»
(Sonet) 

Heroes & Zeros «Circles» 

Misvisende bandnavn; sannheten ligger et sted midt i mellom. 

Denne Lillesand-trioen har fått bra med luft under vingene hypemessig. 
Men det spørs om de ikke vil føye seg inn i den lange rekken av norske «konkurranseband» som møter velvilje overalt, bortsett fra over disk. 

Foreløpig har de ikke låtene som skal til for å karre seg opp fra undergrunnen, og den postpunk-deriverte rocken deres virker mer inspirert av nye britiske band som Bloc Party og Hard-Fi enn av originalene fra tidlig åttitall. 
Veldig mange høres ut som dette for tiden, og Heroes & Zeros har ingen egen identitet å slå i bordet med. 

De spiller imidlertid upåklagelig friskt. 
Hvis de klarer å matche den evnen med bedre materiale, kan det bli noe mer enn andredivisjon på dem. 

LAST NED: 
«Over The Moon» 
