30 Seconds To Mars på Hove:Absurd emo-o-rama 

Kan det være...? 
Nei, det kan det ikke være! 
Jo, jo - det er! 

30 Seconds To Mars: 
Hovefestivalen, Tromøy Publikum: 
Ca. 8000 Aktuell CD: «This Is War» Brødrene Jared og Shannon Letos band går så visst på scenen til Carl Orffs «Carmina Burana» (1937)! 
En klisjé så hinsides enhver klisjé at det er fristende å se på det som en slags meta-klisjé. 
(Men det er det ikke). 

Hjerteknuseren selv, Jared, har på seg en svart sarongaktig serk, har en svart gitar han spiller fint lite på, hiver bananer og frukt på publikum, er helt uvanlig opptatt av at folk skal hoppe opp og ned. 
Av og til skriker han ut sin helt sikkert kjempedype eksistensielle smerte, akkompagnert av en tsunami av tomme musikalske kalorier. 

Rent bortsett fra at det jo er mange mennesker her, føles alt sammen som en gigantisk, privat (rock-)operafantometfantasi. 
Men Leto kjenner sitt publikum. 
Tar et bilde som han «skal legge ut på Twitter», kaster bort 10 minutter av konserttiden på å invitere enkelte av dem opp på scenen. 

30 Seconds To Mars er noe av det mest absurde jeg har sett. 

Men moro for unga. 
Det er ment som en kompliment. 

Det er også den eneste sådanne det er mulig å gi dem. 

MORTEN STÅLE NILSEN 
