Plateanmeldelse:Darkthrone - «The Underground Resistance» 

Egenrådig sandkasselek. 

ALBUM: 
METAL Darkthrone «The Underground Resistance» (Peaceville/Indie) 

Det hviler noe gammelmodig og langt fra lenger relevant over svartmetalpionérene i Darkthrone når de bestemmer seg for rendyrket å kjæle med sine egne inspirasjoner. 
Les: «the new wave of british heavy metal» fra tidlig åttitall. 
Darkthrones karakteristiske, dunkle lydbilde er også fremdeles derfra. 
En låt som «The Ones You Left Behind» kunne ha vært en helt ok Iron Maiden-låt, om ikke den useriøse vokalprestasjonen gjør det hele til en pastisj. 
Best er Fenriz og Nocturno Culto når de skrur til tempoet og tar på seg Motörhead-kappa. 
Men jeg drister meg til å anbefale et annet Kolbotn-band i en nyere generasjon denne gangen, nemlig Nekromantheon. 

BESTE LÅT: 
«Leave No Cross Unturned» 
