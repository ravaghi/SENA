Unni Wilhelmsen - «7»
Uhensiktsmessig innadvendt. 

Det var mildt sagt delte meninger om artistens forrige, norskspråklige «Til meg». 
Nå er Wilhelmsen tilbake i engelsk språkdrakt, og forbedringen er påtagelig. 
Interessante tekster, godt sunget. 
Denne gangen er det produksjonen som vil splitte. 

Erik Honoré og Jan Bang har gitt platen et lydbilde som skal være «moderne», men som egentlig låter nittitall. 
Personlig synes jeg den knitrete, fragmenterte innpakningen gir albumet et ufortjent preg av innadvendt demo. 
Et inntrykk som styrkes da albumet avsluttes med en skisse av en sang på norsk og en tolkning av Joni Mitchells «Both Sides Now». 

De åtte første låtene hadde fortjent noe varmere, friskere. 

BESTE LÅT: 
«Lucky» 

MORTEN STÅLE NILSEN 
