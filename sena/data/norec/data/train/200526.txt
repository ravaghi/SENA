Canon EOS 500D
TEST: 
HD-filming og høytoppløselig skjerm til 2.000 kroner ekstra. 

Canon EOS 500D ble testet i duell med Nikon D500. 
Duelltesten finner du her: 

Her er et utdrag fra konklusjonen: 

Canon EOS 500D og Nikon D5000 er begge to gode kameraer; ingen tvil om det. 
Den store gulroten ved begge kameraene sammenlignet med henholdsvis 450D og D60 er muligheten for å filme i HD, men foreløpig synes vi ikke dette er implementert godt nok til å være et slående salgsargument. 
Støtten for autofokusering ved filming er fraværende på D5000 og ikke spesielt god på 500D, og den som tror at disse kameraene kan gjøre et kjøp av et HD-videokamera overflødig må tro om igjen. 
Store brennvidder kombinert med manuell fokusering gir også et grunt fokusområde og byr på vanskeligheter for de fleste, selv om det også gir en del kreative muligheter du ikke får fra et vanlig konsument-HD-kamera. 

Canon EOS 500D er best på HD-filming (men fortsatt ser vi frem til neste generasjon), og tilbyr også ekstra god skjerm. 
Hvis dette (og høyere oppløsning) er noe du er villig til å betale 2000 kroner ekstra for kontra 450D (muligens blir prisforskjellen enda høyere når 450D fases ut), er 500D et godt kjøp, men ellers er forskjellene små ned til forgjengeren. 
På samme måte som med D5000 ville det ha vært lettere å anbefale 500D hvis det hadde kostet en tusenlapp mindre. 
