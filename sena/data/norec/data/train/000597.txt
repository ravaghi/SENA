Rayman:Origins 

Et fargesprakende plattformeventyr. 

Med en interaktiv og fargerik spillverden tar Rayman: 
Origins opp arven fra det første Rayman-spillet. 
Dette er et solid plattformspill, men det er samarbeidsmodusen som bringer Rayman til nye høyder og gjør det vanvittig gøyalt! 

Best i 2D 

Raymans nyeste tilskudd til spillverdenen er et siderullende plattformspill. 
Siden det første spillet i Rayman-serien har ikke noen av spillene til de stasjonære konsollene vært i 2D, før nå. 

Rayman er best i 2D, noe Rayman: 
Origins absolutt er et bevis på. 
Det er herlig å se denne sprø, lille fyren tilbake i det jeg mener er hans rette format. 

Det føles riktig å hoppe, sveve og svinge seg gjennom de mange brettene. 

Spillet tar oss med til Glade of Dreams, der Rayman og vennene hans holder til. 
Når slemme "Darktoons" tar over skogen, er det opp til vår helt å redde dagen. 
Han får hjelp fra sin store, blå kompis Globox og de to små trollmenn som kalles Teensies. 

Sammen må de rydde skogen for alle slemmingene og frigjøre søte, rosa "electoons" fra de store burene som er gjemt rundt omkring i spillverdenen. 

Kjempegøy å spille sammen 

Alle figurene i Rayman: 
Origins er spillbare, og du kan fritt bytte mellom dem. 
Det beste med spillet er at du kan dele spillopplevelsen med venner. 
En venn, eller tre, kan når som helst hoppe inn som en av de andre figurene og bli med på moroa (Så lenge du har nok kontrollere). 

Den kooperative spillingen er et eneste stort rot, men på en god måte. 
Når du spiller sammen med andre kan spillfigurene daske løs på hverandre, noe som er ustyrtelig morsomt. 

Da jeg testet spillet sammen med kjæresten min, dreide spillopplevelsen seg plutselig mer om å sende hverandre utfor stup, inn i flammer, eller ut i et hav av sultne pirayaer, enn om å fullføre brettet. 
Kjempegøyalt! 

Hvis du synes sånt tøys er for tullete, kan jeg fortelle at den kooperative spillingen byr på mer enn bare dasking av medspillere. 

Samarbeid kan gjøre det lettere å komme forbi ulike hindringer. 
I spillet skal du for eksempel samle på "lums" og finne electoons. 
Når man er to kan dere nå områder i spillverdenen det er umulig å komme til når man er alene og dermed finne alt som er å finne. 

Variert spillopplevelse 

Rayman: 
Origins gir deg en rik spillopplevelse. 
Spillet er forfriskende utfordrende og du må vri hjernen for å finne alle de skjulte skattene. 

Det er omtrent 60 brett fordelt på 12 områder i spillet og spillbrettene er varierte og oppfinnsomme. 

Du får nye ferdigheter etter hvert som du fullfører et område. 
Evnen til å angripe, sveve og gjøre seg liten, er noen av egenskapene du får iløpet av spillet. 

De fire figurene har alle artige varianter av de ulike egenskapene. 
Dette bidrar til at spillet ikke føles så repetitivt som det kanskje kunne gjort om man ikke hadde flere figurer å velge mellom. 

Dette er rett og slett en gøyal, liten spillperle. 

Anbefales for plattformspill-elskere 

Grafikken i spillet er en fest for øyet og spillverdenen har mange stilige detaljer, som for eksempel pianotangenter på bakken som lager lyd når du trår på dem. 

I tillegg har spillet et av de bedre og mest lekne lydsporene jeg har hørt på lenge. 

Kjæresten min og jeg måtte ta en ti minutters pause da vi spilte gjennom et av undervannsbrettene. 
Vi holdt på å le oss ihjel av musikken, som hørtes ut som en gjeng electoons som skråla og sang. 

Noe av spillets styrke ligger også i de fire figurene. 
De er sjarmerende og rare, og er alle morsomme på sin måte. 

Jeg vil anbefale Rayman: 
Origins til alle plattformspill-elskere der ute. 
Dette er rett og slett en gøyal, liten spillperle. 

Se traileren for spiller her: 
