Fortsatt i tenårene
Lily og Madeleine Jurkiewicz meldte seg på i klassen for beste søsterduo med ep-en "The weight of the globe". 

Fjorårets selvtitulerte debutalbum var nesten like bra, og nå er målet tre plater på tre år. 
To av tre er nå i boks. 
Styrken er fortsatt samklangen i stemmene, der Lilys varme alt møter Madeleines klare sopran. 
Det er lagt litt tjukkere på i studio denne gang, uten at det kommer i veien for stemmene. 
Det er harmoniene som er Indianapolis-søstrenes store styrke. 
De synger hver sine linjer, flettes sammen og skiller lag igjen. 
De er mindre americana-basert enn First Aid Kit, og det er et smart trekk. 
Manager Paul Mahern plukket dem opp via sanger de hadde lagt ut på Youtube. 
Han er fortsatt produsent, mens Kenny Childers hjelper til som låtskriver. 

Beste spor: 
"Fumes", "Can't admit it", "The wolf is free", "Lips and hips". 
