Husk 1981!
Denne skrekkfilmen er den første produksjonen fra et nytt grøsserselskap som kaller seg Raw Feed, og den tar alle nostalgikerne med til VHS-tidene på 1980-tallet. 
Den gang da morderne brakte verktøykassa si og fikk bruk for alle redskapene. 

Filmen er rørende tradisjonsbunden. 
Et ungt par havner i uføre på et bondeland som ikke står på kartet – like etter at de hadde sex. 
Der ute finnes Senterparti-velgerne, Frp-folka og de andre avvikerne. 
Til og med den gule pickup-trucken ser mentalt tilbakestående ut, og den kjøres av en mann med så psykopatisk tannstilling at han ikke kan spise annet enn løvtrær og tung maskinvare. 
I bobilen bor ganske riktig det steingalne kristenfolket – og i veggen på dametoalettet sitter ei glodgulpende, tynn lita jente som har vært savna siden 1971. 
Filmen er litt inspirert av «Saw»-seriens skittentgolv-estetisme og deprimerende dass-fange-tema. 
Men mest er den en VHS-film for de som kan huske storøydheten i 1981. 
