Jose Gonzalez:«Veneer» 

(Bonnier/Imperial) 

Svensk kritikeryndling gjør Nick Drake hakket dårligere enn sine norske kolleger. 

Svensk presse har nærmest gått bananas i sin omtale av denne forstad-killen fra Göteborg, og trekker jevnbyrdige paralleller til både Nick Drake og Jeff og Tim Buckley. 
Akkurat den tradisjonen er vi meget godt forspent med i Norge akkurat nå, og denne svensk-argentineren når hverken opp til Thomas Dybdahls David Lynch-melankoli eller Kings of Conveniences iørefallende pop-tripper. 

Men bevares, han er et hyggelig bekjentskap og skal ha pluss for å bruke både latinsk inspirasjon og for feiende flott gitarspill på noe så gammeldags som nylonstrenger. 

ESPEN OLSEN LANGFELDT 
