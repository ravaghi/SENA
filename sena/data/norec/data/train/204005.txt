STIHL MS 181 C-BE
Saga er utstyrt med stihls easystart-system. 
Det fungerer bra, men vår sag var likevel noe tung å få i gang. 

Betjeningen er enkel, her er det ettgreps betjening med vippebryter på tommelen. 

Påfyllingslokkene har utfellbar klaff, det gir godt grep, men lokkene krever godt renhold rundt åpningene for at de skal entres riktig. 
Smart med gjennomsiktige tanker slik at du kan sjekke nivået. 

Saga har god balanse med tydelig siktelinje plassert på toppdekselet. 

Åpning av sverddeksel og stramming av kjede gjøres uten verktøy. 
Det samme gjelder adkomsten til luftfilter og plugg. 
Luftfilteret bør rengjøres med trykkluft. 

Mange ulike verktøy kreves for fullt vedlikehold, og det er Ikke utbyttbar kjedefanger. 

I bruk er responsen noe treg, og saga er vanskelig å få opp i turtall. 
Ellers var det god fart på gjennomskjæringen. 
