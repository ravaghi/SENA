Loddefjord calling
Moderne heimstaddiktning som festivalreklame 

5071-festivalen hyller Loddefjord og varmer opp til årets utgave med en samling sanger fra loddefjordartister og festivalvenner fra andre bydeler. 
Musikalsk spriker det i alle retninger (Lars Vaulars rap, William Huts pop, Faith Circus' hardrock, Bjørn Hellfucks krabbeklo). 
Kjærligheten til Loddefjord er imidlertid unison, tydeligst i en lidenskapelig avsynging av «Loddefjordsangen» der de fleste involverte deltar. 
Heimstaddiktningen når gode høyder også i Fjorden Babys tilbakelente rock («Nike Air»), Black-Os crunkige rap («5071 É Stedet») og Di Kjipes jordnære punk («Kjuagutt»), og er unik når John Olav Nilsen & Gjengen gir en emosjonell konserthilsen til gamle følgesvenner med «En Gang Til». 
Disse fem sporene er høyst ulike og hver for seg kvalitetstunge uttrykk for et av rockens fundamenter og kjerneverdien i 5071-festivalen: 
Stoltheten over og styrken i den lokal tilhørigheten. 

HELGE OLSEN 

Enig med vår anmelder? 
Si din mening her. 
