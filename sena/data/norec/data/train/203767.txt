Corsair VOID Pro
Begge i testpanelet ble raskt enige om at Corsair Void Pro sitter dårligst på hodet. 
Komforten er ikke dårlig, det er bare det at Void Pro ikke like tette som de andre modellene. 
Beveger man hodet litt for raskt, risikerer man at hodesettet faller av. 
Dette er forresten det eneste spillhodesettet av de fem modellene som ikke består av 99 prosent hardplast. 
Delen mellom hodebøylen og klokkene er utformet i metall og bidrar til å øke kvalitetsfølelsen. 

Corsair leverer en forholdsvis omfattende programvare, kalt iCUE, der man kan tilpasse ting som lydbildet, lysene, se batteristatus, oppdatere Void Pro-fastvaren og andre ting. 

En artig ting er i stedet for små, kort bip når man slår av/på mikrofonen, kan man aktivere stemmemeldinger. 
Da hører man en kvinnestemme si "mic off" eller "mic on" når man endrer posisjonen på mikrofonen. 
Ja, for Void Pro har den smarte løsningen at man vipper mikrofonen 90 grader opp for å dempe den. 
Man kan også trykke på demp-knappen på venstre øreklokke, og da ser man at mikrofonen er deaktivert ved at den lyser rødt. 

Oppgitt batteritid: 
Opptil 16 timer. 

Spillyden er helt strålende med Void Pro. 
Faktisk er det få forskjeller mellom de fem spillhodesettene på dette punktet, foruten at vi syns at Razer ManO’War everer i overkant mye bass, noe som både gjelder under spilling og musikk. 

Corsair Void Pro kommer dårligst ut i denne testen, noe som, i tillegg til at de sitter dårligst på hodet, skyldes en trøblete volumkontroll som ikke alltid fungerer ved at den skal – enten ved at den ikke endrer volumet eller ved at volumet går ned når man forsøker å øke det – samtidig som mikronen ikke er like god som de andre. 

Dermed ender vi opp på en treer på terningen, som indikerer at du får litt mindre for pengene enn vi forventer dersom du velger dette hodesettet. 
