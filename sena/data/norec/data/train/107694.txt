Mayflies «Circus Noir»
(CCAP/EMI) 

Siddiser som snubler i egne ambisjoner. 

Stavanger-bandet har mot nok til å satse på et aldri så lite minikonseptalbum (fra sirkusmiljø) før de engang er etablert som band. 
Ikke lurt, etter min mening, for Mayflies drukner sine forsøk på å vise en rød tråd av egenart i Kinks-inspirert, teatral pop (tittellåten er Kaizers light light), og når et litt for spinkelt lydbilde blir mørkere og hardere mot slutten, tråkker Mayflies i sporene til sine bysbarn i Helldorado. 
Ut fra selvsikkerheten og det faktum at gutta så absolutt kan traktere sine instrumenter, forstår jeg ikke helt hvorfor de ser seg nødt til å debutere ved å gjemme sitt eventuelle særpreg bak andre. 
