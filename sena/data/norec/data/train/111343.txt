Bellman:«The Curse» 

(Frode Records / Musikkoperatørene) 

Forbannelsen er at han ikke helt får det til. 

Et sted i Arne-Johan «Bellman» Rauans hode gjemmer det seg en fantastisk popsang. 
Fjorårets debut var sjarmerende og søt, litt islandsk og veldig stilistisk. 
De gode og minneverdige låtene var dessverre forhindret fra å delta. 

Oppfølgeren er mindre svevende, mer søt, som den intelligente eller upretensiøse lytters William Hut og Sigur Rós. 
Den har kjappere og mer markerte poptrekk og er uhyggelig radiovennlig - selv om melodiene for ofte melder fravær denne gangen også. 

Men et eller annet sted i Bellmans hode gjemmer det seg en fantastisk popsang. 
Han har bare ikke funnet den ennå. 

BESTE LÅT: 
«85 / 40» 

TOR MARTIN BØE 
