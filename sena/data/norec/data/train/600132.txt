Spinkelt om selvutvikling
Denne filmen har to skuespillere i hovedrollene hvis ry og anerkjennelse er å forveksle med stjernestøv: 
Tom Hanks og Julie Roberts. 
(De spilte forresten sammen i den dynamiske ”Charlie Wilson’s War” fra 2007, et samspill som slo regnbueaktige gnister) 

Tom Hanks står for regien her, han har også skrevet manus sammen med Nia Vardalos. 
Og her er et tema som burde interessere/fengsle/engasjere: 
En moden mann (Tom Hanks) får sparken fra en pregløs jobb i et pregløst varehus. 
Han står plutselig på bar bakke. 
Han er gjeldstynget etter en skilsmisse. 
Han har tjue år i Marinen bak seg, som kokk, men ingen utdannelse. 
Så hva nå? 
Han forstår at han må gjøre noe med seg selv, for at livet skal by på nye frukter. 
Dermed melder han seg på to forskjellige voksen-kurs på college. 
(For sikkerhets skyld: 
College — Universitetsavdeling/høyere læreranstalt) Julia Roberts spiller en av lærerne hans. 
