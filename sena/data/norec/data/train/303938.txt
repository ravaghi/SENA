«Et særdeles hyggelig følge gjennom sommeren»
Klingende, fuzzy og døsig gitarpop fra Deerhunter-gitarist. 

ALBUM: 
Hvis du er enig i at Deerhunter sto bak en av de beste plateutgivelsene i 2010, følg med her: 

Lotus Plaza er soloprosjektet til Deerhunters gitarist og medlåtskriver Lockett Pundt, og hans andre album er breddfullt av klingende, fuzzy gitarpop som ikke står en millimeter tilbake for nevnte band. 

Lyse, livsbejaende og lett skurrende elgitarlinjer tvinner seg på gjenkjennelig vis i hverandre, side om side med mild, men uvøren vokal, diskret harmoniserende bass og enkel, men energisk tromming. 

På platas mest rocka spor, fantastiske «White Galactic One», spøker salige Pixies i gitarriff-forgrunnen, mens «Dusty Rhodes» og «Eveningness» viser Pundt fra sin mer døsig tilbakelente shoegaze-/popside. 

Midt i mellom: disig skimrende gitarperler som «Out Of Touch» og Kurt Vile-aktige «Remember Our Days» seg. 

Et særdeles hyggelig følge gjennom sommeren. 
