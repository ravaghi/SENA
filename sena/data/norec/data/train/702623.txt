Morsommere på film enn på TV
Komikken i "Tina og Bettina" ligger mest i hvordan to voksne menn forvandler seg til 15 år gamle jenter ved klær og sminke, og faktisk fungerer vestkant-skvalderet bedre på film enn på TV. 

Tina og Bettina 

Regi: 
Simen Alsvik. 
Manus: 
Espen Enger. 
Med: 
Odd MagnusWilliamson, Henrik Thodesen, Williamson, Henrik Thodesen, Else Kåss Furuseth,Triana Iglesias Holten, Björn Gustafsson, Nils Jørgen Kaalstad, Ingar HelgeGimle, Trine Wiggen med flere. 
Norge 2012. 
1 time 22 minutter. 
Aldersgrense: 11år. 

Skvalderet fra rosabloggjentene Tina og Bettina på tv gjør ilengden vondt i ørene. 
Kan man da holde ut en hel film med Odd MagnusWilliamson og Henrik Thodesen som fjasete fjortisjenter fra Oslo vestkant? 
Jo,faktisk fungerer de bedre på film enn fjernsyn. 

Forrige gang de to komikerne fratv-showet «Torsdag kveld fra Nydalen» gikk til filmen, var resultatet motsatt.I «Hjelp, vi er fra filmbransjen» (2011) slet de med et manus uten nevneverdigframdrift og handling. 
Løsningen da ble å lenke sammen en serie med sketsjer ogkalle det film. 

Williamson og Thodesen må ha innsett problemet. 
Nå har de ogregissør Simen Alsvik alliert seg med manusforfatter Espen Enger som har skapten handling med begynnelse, midte og slutt, samt en konflikt som driver tøysetav gårde fra a til å. 
Det hjelper veldig. 

Jeg har vokst opp vest for Oslovest og bodd øst for Akerselva i et tiår, følgelig er det skikkelig gøy (menogså deprimerende) å se 10. klasse-elever fra Smestad ungdomsskole parodiert såettertrykkelig. 
Her blir den eneste jenta med innvandrerbakgrunn kalt Ghadra«med bart», her lekespyr Tina av folk som kommer fra Stovner (østblokken ifølgehenne), og her er «villa» det eneste ordet som ender på -a. 

I de korte bloggsketsjene på tvrekker ikke Tina og Bettina mer enn å avkle egne fordommer og stemple folk demisliker som hore eller nerd. 
Mange av poengene brukes om igjen nå, mengevinsten i filmen er at jentene kjører seg inn i en venninnekonflikt somtriller riktig lattervekkende av gårde. 
Bra regissert, Alsvik. 

Det lengre filmformatet gjør det mulig å slå en kile ned idet tilsynelatende uatskillelige paret og avsløre at Tina (Williamson) er etautoritært råskinn som gjerne herser med den mer usikre Bettina (Thodesen). 

Komikken ligger på den ene sideni hvordan to voksne mannfolk forvandler seg til 15 år gamle jenter ved hjelp avsminke, moteriktige klær, utstuderte fakter og vanvittig teite utsagn. 
Menlatteren løsner også av at hovedpersonene omgis av en bråte med karikertebiroller med høy og fisefin Smestad-/Ullern-faktor. 

Triana Iglesias Holten spillergodt den vakre, nye jenta som truer Tinas hegemoni på skolen, og BjörnGustafsson tolker utmerket den svenske overklassegutten Niklas (af Silverstedt,må vite). 
Bare Else Kåss Furuseth — hun har den utakknemlige oppgaven med åspille venneløs og stygg - virker usikker (eller er det regissøren som er det?)på hvor grensen går mellom parodi og seriøst spill. 

Men alt i alt er dette en festlig satire som man inderligkan håpe er dratt mye, mye lenger enn det som faktisk preger ungdom på Oslovestkant. 
Skjønt nei, jeg tror den treffer riktig bra. 
