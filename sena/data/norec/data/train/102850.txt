David Lynch :«Crazy Clown Time»
Debutant (65). 

(Sunday Best / Cosmos) 

«Jeg er interessert i lyd», uttalte regissøren Lynch i forbindelse med sin musikalske debut nylig. 

Han kan ikke, som alle andre, si «jeg liker musikk». 
Kunstner, vettu. 

«Crazy Clown Time» låter omtrent som du kan tenke deg, og som tittelen antyder: 
Nonsens- og strøm-av-bevissthetstekster, antiblues-blues (som The Residents med akustiske trommer), elektronisk behandlet vokal, et par drypp tynn GarageBand / iPad-app-elektronika. 

Bedre enn man kunne frykte, og mindre «ute» enn mange i menigheten hans nok hadde håpet på. 
Lynch transcenderer ikke sitt eget klisjéunivers. 
Men det gjør han ikke på film heller. 

BESTE LÅT: 
«Pinky's Dream» MORTEN STÅLE NILSEN 
