Paddy Casey <>
Den irske artisten glimter til på sitt andre, noe ujevne album. 

Paddy Casey: 
«Living» 

(Sony Music) 

Paddy Casey er et ubeskrevet blad for de fleste nordmenn. 
«Living» er hans andre album, og han presenterer seg her som en typisk singer/songwriter i skjæringspunktet mellom pop og country og en liten dæsj rock. 
«Living» er et ujevnt album, der han ikke klarer helt å engasjere lytteren gjennom et helt album. 

Han viser sin styrke som låtskriver og utøvende musiker på sanger som «Saints & Sinners», «Promised Land» og «Miracle». 
Det er platens tre høydepunkt, mens hans rockeflørt «Wan't it can't have it» blir for halvhjertet og lite spennende. 

Anmeldt av KURT BAKKEMOEN 
