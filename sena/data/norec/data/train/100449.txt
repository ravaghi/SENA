Diverse artister:«Idol 2007» 

GENRE: POP (RCA / Sony BMG) 

Nå er den endelig her! 

Du hører stemmen fra TV-reklamen, ikke sant? 
Som om vi har ventet i desperat lengsel etter en enda en samling coverlåter, planket - og da mener jeg PLANKET! 
- av en gjeng glade amatører fra «Idol»-finalen? 
«Idol 2007» er sensasjonelt ikke noe mer enn foregående års «Idol»-plater - en spin off-suvenir for de medvirkende og den mest hardbarka TV-fansen, fullstendig uten annen verdi enn selve affeksjonsverdien for de nevnte personene. 
Glenn, Timian (gripende nok), Isabella (personlighet!) og Linnea (fascinerende når stemmen er ren) har imidlertid vært smarte nok til å synge sine egne sanger og slikt blir det jo ekstrainntekter av! 
Men innercoveret - som vel avslører hvor kjapt det skal gå i svingene her - byr iallfall på ufrivillig morsom lesning med sitt salige sammensurium av rekkefølgen på låtskrivernes for- og etternavn. 
Eksempel; både Burt Bacharach og Glenn Lyse får beholde riktig rekkefølge, men det fortjener øyensynlig ikke Jackson Michael eller Hauge Mads. 
For ikke å snakke om Crowded House-frontmann Finn Neil {hellip} 

ANBEFALTE KJØP: 
«For You» (Timian), «My Heart Still Moves» (Isabella), «Angels» (Bjørn Johan) 
