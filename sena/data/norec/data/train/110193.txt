Spillanmeldelse:«Kid Icarus: Uprising» 

(VG Nett) 
Nintendo henter frem en gammel kjenning i et imponerende - og litt skuffende - spill til Nintendo 3DS. 

Engelen Pit er langt ifra Nintendos mest kjente spillfigur, men alle som spilte «Kid Icarus» for 25 år siden, har lengtet etter et himmelsk gjensyn. 
Og det som i alle fall er helt sikkert, er at fansen vil få mye å glede seg over i «Kid Icarus: Uprising» til Nintendo 3DS. 

Hvert brett består i all hovedsak av to deler. 
Først et parti der Pit er på vingene og flyr gjennom en definert løype. 
Din jobb er å styre unna hindringer, og skyte ned fiender med stylusen. 

Luftkampene følges opp av en del er vi ferdes til fots, og dette er i prinsippet et nokså velkjent actionspill i tre dimensjoner. 
Helt til du skal begynne å bevege deg. 

Kontrollen er langt på vei det eneste jeg har å utsette på «Uprising». 
Men til gjengjeld er det et kjempeproblem. 
«Kid Icarus: Uprising» er det andre spillet til Nintendo 3DS på bare et par måneder som trenger ekstrautstyr for å spilles ordentlig. 
Her følger det med en lite, sort plastikkstativ du kan plassere konsollen på, for å frigjøre hendene for å spille skikkelig. 

Men et billig stykke plast gjør det ikke særlig mye bedre. 
Det føles klønete og krampeaktig å styre, kameraet vil sjeldent spille på lag med deg, og plattformelementene blir et mareritt. 

Og det er kjempesynd å se noe så grunnleggende som kontrollsystemet stå i veien for Pits uovertrufne comeback. 
Alle andre bestanddeler her holder høyt nivå, alt fra musikk, dialog, grafikk og generell kreativitet. 

Så hvis du kan overleve et elendig kontrollsystem, så er det mye å kose seg med her. 
Jeg må imidlertid prøve å riste av meg krampen i hånda. 

KID ICARUS: 
UPRISING Plattform: 
Nintendo 3DS Genre: 
Action Alder: 12+ Utvikler: 
Project Sora Utgiver: 
Nintendo 
Mer info 

Flere aktuelle 3DS-spill: 
