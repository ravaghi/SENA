TEST:Philips Fidelio DS7550 

Alle bærbare lydprodukter er fulle av kompromisser. 
Men her ble vi forelsket. 

Det finnes nå så mange dokkingstasjoner i iPod og iPhone-universet at selv de ivrigste mister oversikten. 
Og det blir ikke lettere når kvalitetsforskjellene er så store: 

Noen har ok lyd, men elendig brukervennlighet. 
Andre igjen gjør det bra på begge de to, men mangler innebygget batteri. 
Men hva hjelper det med batteri, hvis batteriet er så dårlig at det er tomt for strøm når du endelig kommer fram til stranden? 
Nettopp... 

Vel, hvis du også har irritert deg over dette, kan Fidelio DS7550 være produktet du har ventet på. 

Hva får du? 

DS7550 er altså den bærbare modellen i Fidelio-universet (test av storebror DS9000 er også på vei), og det er rett og slett en stor høyttaler pakket i et aluminiumskabinett. 
På innsiden er det et oppladbart batteri, og i pakken følger det også med en vanlig strømlader, samt en bæreveske som holder den trygg når du slenger den i badesekken. 

For å spille av musikk er du altså nødt til å koble til en iPod Touch, eller en iPhone som vi brukte under vår test. 
Det er altså viktig å påpeke at Fidelio IKKE har innebygget radio. 
Er det dedikert radio du ser etter kan du hoppe over denne, selv om det altså finnes løsninger også her (mer om det lenger ned). 

I bruk 

Første gangen du setter iPhonen din på plass i Fidelioen, kommer det opp en melding i mobildisplayet som anbefaler deg å laste ned programvaren fra AppStore. 
Programmet er gratis, og anbefales fordi det gir oss flere ekstra funksjoner vi setter pris på: 

Klokke, hvor du kan velge mellom analog/digital skjermVekkerklokke med snooze-funksjon, både enkeltvis og på gitte dager. 
Du kan her velge mellom å våkne til fire naturlyder, eller bruke en av sangene du har på iPhonen din. 
Du får også Sleep-timer, altså at musikken slås automatisk av etter gitte intervallerDu kan også velge om Fidelioen skal lade telefonen eller Touchen din når den er tilkoblet. 
Dette vil du jo normalt ha aktivert, men skal du på en langtur kan det være greit å slå av ladingen for at Fidelioen skal holde koken enda lenger. 

Som nevnt er det ingen radio-enhet på Fidelioen, men hvis du allerede har radio-applikasjoner på iPhonen din kan du selvsagt bruke disse. 
Selv brukte vi blant annet gratis-applikasjonene til NRK som fungerte helt utmerket. 
Husk dog at dette vil koste penger dersom du ikke er i nærheten av et gratis trådløst nettverk, så spesielt i utlandet bør du passe nøye på. 

Lydkvalitet 

Dette er en liten bærbar enhet og må bedømmes ut fra det. 
Forventer du en audiofil opplevelse på samme nivå som du får fra stereoanlegget ditt vil du altså bli skuffet. 
Det DS7750 gjør er å gi deg et klart og nøytralt lydbilde, og du får også et stereoperspektiv som var bedre enn vi hadde forventet. 
Den spiller også mer enn høyt nok, om det er et mål for deg. 

Konklusjonen 

Ok, den mangler radio og det er et minus for de radiofrelste. 
Bortsett fra det er dette et knallkjøp, som vi selv kommer til å bruke våre egne feriepenger på. 

Den er så enkel i bruk at husets 6-åring bruker den, jeg bruker den som vekkerklokke om morgenen, og den er enkel å ta med seg overalt hvor du drar. 

Den oppgitte batteritiden i bruk er 9 timer, og det stemmer svært bra med egne erfaringer: 
Forrige helg hadde vi den først med oss på stranden, brukte den når vi vasket bil og scooter til naboens store irritasjon, før vi sovnet inn til musikken på verandaen etter endt arbeidsøkt. 

Prisen er det heller ikke noe å si på. 
Veiledende pris fra Philips er ca 1.200 kroner, men du får den allerede i AppStore fra 1.090. 
