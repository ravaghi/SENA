Mark Knopfler and Emmylou Harris:«All The Roadrunning» 

(Mercury/Universal) 

«All The Roadrunning» med Mark Knopfler og Emmylou Harris er et - i alle mulige forstand - voksent album fullt av jordnære, melankolske og melodiøse sanger som plasserer seg midt i rootsgata. 

Duett-samarbeidet kombinerer Mark Knopflers distinkte og tilbakelente gitarspill, samt sterke melodiske nerve som låtskriver, med Emmylou Harris' unike stemme, innlevelse og tilstedeværelse. 

Det kunne med andre ord ikke gå galt da den tidligere lederen av Dire Straits og den hvithårede countrydronningen endelig bestemte seg for å gjøre alvor ut av planene om et felles album. 

De tolv sangene, hvorav hele ti er signert Mark Knopfler, byr på bunnsolid musikalsk håndverk, selvsagt. 
Veldig spennende er sangene ikke. 
Utvalget er til og med litt ujevnt, men flesteparten vil behage et meget stort publikum. 
Sann mine ord. 

ESPEN A. HANSEN 
