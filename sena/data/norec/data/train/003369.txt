Vantage Point
Terrorfilm som duger. 

Terror er i skuddet. 
”Vantage Point” forteller om en terroraksjon sett fra flere synsvinkler. 
Det har blitt en for det meste vellykket thriller med både spenning og driv. 

Dessverre kulminerer historien i dumskap og tilfeldigheter, men ikke nok til at filmen mister meg. 
Pete Travis har regissert en solid film med et godt grep rundt tiden! 

Terror er i skuddet. 
”Vantage Point” forteller om en terroraksjon sett fra flere synsvinkler. 
Det har blitt en for det meste vellykket thriller med både spenning og driv. 

Dessverre kulminerer historien i dumskap og tilfeldigheter, men ikke nok til at filmen mister meg. 
Pete Travis har regissert en solid film med et godt grep rundt tiden! 

8 synsvinkler 

Den amerikanske presidenten blir utsatt for et attentat i Spania. 
Vi ser det som skjer i 8 forskjellige historier. 
Det er ikke til å komme i fra at jeg til tider får en ”Groundhog Day”-følelse hver gang historien spoles tilbake og begynner på’n igjen. 

Men hver ny del ser hendelsene fra en annen synsvinkel, som gir oss stadig flere drypp om sammenhengen. 

Troverdig president 

Det er godt å se Dennis Quaid i en ny hovedrolle. 
Jeg har alltid likt ham, og han spiller godt som livvakt med frynsede nerver. 
William Hurt er en ganske troverdig president, bare med for lite hår og litt for pene taler om rett og galt. 

Sigourney Weaver overbeviser som tv-produsent, men Zoe Saldana er ufattelig dårlig som tv-reporter, og Forest Whitaker virker litt konstruert som amerikansk turist med hd-kamera. 

Stramt redigert 

Regissør Pete Travis debuterer i spillefilmsammenheng, men har laget tv-film om terror før, nemlig ”Omagh” fra 2004. 

Denne gangen kan det se ut som han har sett mye på kollega og landsmann Paul Greengrass sine to Jason Bourne-filmer, for ”Vantage Point” har mye av den samme fortellerteknikken, med ekstremt stram redigering, fartsfylt rytme og god musikkbruk, for øvrig komponert av islendingen Atli Örvarsson. 

Har blitt spennende 

”Vantage Point” har noen elementer som ikke overbeviser, som den pill råtne sikkerheten rundt en amerikansk president, og de smarte terroristenes ekstremt usmarte plan etter attentatet. 

Men spennende har det likevel blitt, og grepet med å fortelle hendelsene i 8 egne kapitler fungerer godt. 
”Vantage Point” duger! 
