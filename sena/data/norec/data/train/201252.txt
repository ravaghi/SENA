M-Audio IE-20
M-Audio er velkjent i lydbransjen, de er store på utstyr til prosjekt- og hjemmestudio og tilbyr produkter i hele kjeden fra innspilling til avspilling, fra mikrofonforsterkere og konvertere til monitorhøyttalere. 
Både M-Audio og Digidesign - som er ledende på proffe studioprodukter med ProTools program- og maskinvare - er eid av Avid som er store på proff videoredigering. 

IE-20 er gedigne til å være øreplugger, dette skyldes at det er et 2-veis system med separate bass og diskantelementer i hver propp. 
Størrelsen er ikke i den delen som skal inn i øret, så man slipper å bore opp øregangene... 

Her er det snakk om en helt annen bassgjengivelse, her er det så mye å gå på at man i en del tilfeller kan dempe bassen i EQ-settingene i spilleren. 

Også mellomtone og diskant får god behandling, det er åpent og luftig og til dels avslørende. 

Proppene er effektive og gir mye lyd. 
Her gjelder det å passe på flimmerhårene i det indre øret, de er uerstattelige. 

Isolasjon mot utvendig støy er god. 
Skal det bli bedre må du ha aktiv støydemping. 
