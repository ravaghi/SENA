Tungtvann:«Siste skanse» 

(C+C Records) 

Ujevnt, men mye moro. 

Tungtvann går kraftig ut her: 
Allerede i første låt legger de skylden på mediene for den synkende interessen rundt hiphop. 
Nå ja. 
«Bransjehora»-refleksen er med andre ord ikke helt død ennå, men det rammer liksom ikke like friskt. 
Det gjør imidlertid store deler av de resterende sanger, spesielt i første halvdel. 
Stranglers-tyveriet på fiffige 
«Få det bort» - med Timbuktu - er gjort med stor kjærlighet til originalen, og dancehall-nummeret «Mor, du e hot!» er en innertier. 
Denne platen er rimelig innfallsrik og tidvis løs i fisken, men alle gjestene gjør den faktisk svært lytteverdig. 
«Rulla tungt» med L.O.C. er en annen typisk Tungtvann-klassiker som avslører hva trioen faktisk er god for, samtidig som de viser teft for de rette gjestene. 

LAST NED: 
«Få det bort», «Mor, du e hot», «Siste skanse» og «Rulla tungt». 
