Vanskelig å finne rytmen
Nok et «High School Musical»-spill der man skal forsøke å finne rytmen. 

«High School Musical»-spillene spys ut i kjølvannet av filmene. 
Konseptet er stort sett det samme - trykk etter takten til sanger fra filmene og lås opp nye sanger og annet bonusmateriale. 

Man skal finne rytmen i sangen gjennom alt fra å klikke basketballer oppi nett til å trykke etter streker. 
Innimellom rytmeoppgavene får man enkle quiz, for eksempel: 
«Hvem i High School Musical er du mest lik?». 
Ikke bare er oppgavene ganske kjedelige. 
Det er til tider sabla vanskelig også. 

Samtidig som karakterene synger og danser på skjermen, skal du trykke i rytme med knappene og bruke plastpennen slik at du følger en bølgende strek. 
Dette er i overkant ufordrende. 
Men vi hadde sikkert tålt det, hadde det ikke vært for at oppgavene er så ensidige. 
Da går man lett lei i stedet. 

Man må trolig elske «High School Musical»-filmene med alle sine rollefigurer for å like dette spillet. 
Og det er vel dem spillet er myntet på. 
Det er ikke direkte dårlig. 
Men det er ikke allsidig og spennende nok til å kunne stå støtt på egne bein. 
Man føler heller at det er en slags forlengelse av filmen. 
