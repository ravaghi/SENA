Bloc Party:«A Weekend In The City» 

(Wichita) 

GENRE: 
ROCK 
Følger opp knalldebuten på en verdig måte. 

Kele Okerekes Bloc Party ble etter førsteplata «Silent Alarm» hausset frem som det nye Franz Ferdinand, men viser her at de slett ikke trenger den type referanser for å bevise noe som helst. 

Uttrykket er dessuten mer avslepent og nesten tradisjonelt denne gangen; Okereke synger med en glød som tidvis minner om David Bowie, mens et par av låtene nikker mot tidlig U2. 

Imidlertid er tekstene oppdaterte sosiale nålestikk fra Okereke, som har røtter i Nigeria. 
Her tar han bladet fra munnen og berører tema som rasisme, homofili og andre betente problemstillinger i dagens England. 

«A Weekend In The City» inneholder ingen umiddelbare hits, slik «Silent Alarm» gjorde, men som album betraktet er det faktisk hakket bedre. 

ANBEFALT KJØP: 
«Hunting For Witches», «Uniform», «Where Is Home?» og «Sunday». 
