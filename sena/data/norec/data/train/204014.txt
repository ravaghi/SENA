Jensen Buddy Lite
I 2015 ga vi Jensen Buddy seks stjerner, mest på grunn av en formidabel lyd til en liten bordradio å være. 
Lite-versjonen er helt lik, minus batteridrift. 

I løpet av to år har det skjedd mye på DAB-fronten, og i dag føles denne radioen litt utdatert og halvveis. 

De gummierte knappene føles svampete og upresise, og vi kan ikke helt skjønne hva som mer hensikten når radioen bare kan stå på et bord innendørs. 

Et enklere meny/programmeringsssystem hadde også vært en fordel. 

Og lyden? 
Den er det delte meninger om i redaksjonen. 
Med våre aldrende og muligens sviktende rocke-ører synes vi fortsatt den låter tøft, mens våre unge kolleger bruker ord som «skingrende», «skrikende» og «metallisk». 
