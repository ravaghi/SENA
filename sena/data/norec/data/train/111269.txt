Sailorine - «Tea Leaves»
Te for flere. 

Ingunn Ringvold debuterte såkalt stilsikkert og delvis behjulpet av Mark Olson for to år siden. 
Etter det har larvikingen og eks-jayhawken blitt mer involvert i hverandre, og han er vel så gledelig til stede i disse tebladene. 
31-åringen skriver alt selv, og synger som like deler Emmylou Harris og Rosie Thomas. 
Det er passe fint og fortryllende, om enn noe formelbasert og innstudert sjangerkorrekt. 
I seg selv ikke negativt, men fraværet av egenart blir ikke vektet mot en solid nok låtrekke. 
Håndverket er mer enn hederlig og lapsteelen er nydelig - men det mangler nok sterke låter til at det blir virkelig minneverdig. 

BESTE LÅT: 
«Nameless Daughters» 

TOR MARTIN BØE 
