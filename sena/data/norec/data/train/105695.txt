Von:«Von» 

(Grammofon) 

Ikke rart at Hellbillies' eksempel virker lokkende på distriktenes musikalske arbeidshester. 
Hallingdølene lever jo drømmen på norsk: 
Platesalg i bøtter og spann, kjærlighet og respekt. 

Gudbrandsdalens 
Von vil være med, de også. 
Og det er mulig at de kan få en bit av kaken, selv om «Von» mangler Hellbillies' vidd og originalitet, så vel musikalsk som på tekstfronten. 
Musikken rocker for hardt til å kalles danseband, og har mer til felles med sørstatsflekket countryrock. 

Tekstene, på klingende Heidalsdialekt, er stolt hverdagslige: 
Friheten i en full bensintank, kvinnfolk, lengselen tilbake til barne- og ungdomstid og spriten, den spriten. 
Som skapt for NRKs Country Jukeboks en fredag klokken 02.00. 

BESTE LÅT: 
«Læ mæ gå i fred» 

MORTEN STÅLE NILSEN 
