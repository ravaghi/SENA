Prins Thomas:«Prins Thomas II» 

Fremdeles ingen majestet. 

Dansegulvhåndverker Thomas Moen Hermansen gjør ikke nødvendigvis feil på sitt andre soloalbum. 
Men fremdeles bærer tilnærmingen hans til musikkhåndverket preg av å være måltilpasset nettopp dette gulvet han mestrer så godt. 

Ingenting i veien med det når låttitler og rytmer er på sitt sedvanlig strålende - slik både prinsen og norsk house skal være. 
Dessverre er låtene som sådan på sitt sedvanlig ujevne, slik veldig mye norsk house ofte er. 
Best er 36-åringen i strekket mot tjue år gammel Aphex Twinsk monomani, der melodi er totalt uinteressant og den tvungne oppbygningen er forutsigbar, men definitivt fruktbar. 

BESTE LÅT: 
«Bom Bom» 

TOR MARTIN BØE 
