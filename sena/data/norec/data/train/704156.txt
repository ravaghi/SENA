Fra nabolaget til Manchester
Macclesfield-trioen The Virginmarys har fire utmerkede ep-er og minialbum bak seg og er etter sju år omsider kommet fram til albumdebuten. 
Strevet med å finne et plateselskap har ført fram, og fordelen med ventetiden er at de har bygd opp en solid katalog å hente låter fra. 
Som fine "Out of my mind" og "Bang bang bang" fra førsteforsøket "Cast the first stone" i 2010. 
Samtidig består albumets første del av tittellåtene fra bandets tre andre utgivelser "Dead man's shoes", "Portrait of red" og "Just a ride". 
Ally Dickaty har en tøff stemme som står i stil med den røffe, alternative rocken bygd på grønsj, pønk og britisk 70-tallsrock. 

Virginmarys kan ikke kalles nyskapende, men de er et hardtarbeidende rockeband som det er lett å like. 

Beste spor: 
"Just a ride", "Bang bang bang", "Dressed to kill". 
