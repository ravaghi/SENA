Mye mykere
Under ledelse av Peter Silverman ga Brooklyn-trioen The Antlers i 2009 ut "Hospice", et gripende konseptalbum om død og kjærlighet. 

De to foregående plate var soloprosjekter for Silverman, mens "Burst apart" var en fin oppfølger til "Hospice". 
Album nummer fem åpner vakkert med "Palace". 
Silverman har en lys, nesten skjør stemme, mens musikken ligger mykt bak med blåsere og tangenter. 
Nesten for mykt denne gang, men det hadde vel vært i drøyeste laget om Silverman hver gang skrev sanger som gjorde vondt. 
Dette er derimot blitt den Antlers-platen det er mulig å nyte en doven solskinnsdag. 
Noe i retning av et egenrådig, saktegående barn av Van Morrison og Prefab Sprout. 

Beste spor: 
"Palace", "Revisited", "Parade", "Surrender", "Refuge". 
