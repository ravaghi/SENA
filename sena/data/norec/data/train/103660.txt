Uten livsgnist
Regi: 
Isabel Coixet. 
Med: 
Sarah Polley, Mark Buffalo m.fl. Spansk/kanadisk drama. 
Sensur: 
Alle. 

Spanske Isabel Coixets film «Mitt liv uten meg» føyer seg pent inn i rekken av filmer av typen «Love Story» og «Tid for ømhet». 
Filmhistorien om ung kreftsyk mor og elsket hustru er farlig full av fallgruver, og Coixet unngår dem ikke. 

Filmen dreier rundt Ann som langt fra lever på livets solside, men slitet oppveies av et grunnleggende godt forhold til mann og barn. 
Når hun får vite at kreften gir henne toppen tre måneder å leve, holder hun det for seg selv og fyller dagene med uoppfylte ønsker - som å finne seg en elsker og å ta manikyre. 

Coixet prøver ambisiøst å ta den tragiske historien på alvor og unngå sentimentalitet, men makter det ikke. 
Hennes pretensiøse forsøk på seriøsitet havner i seigt fortellertempo, monotone 

dialoger og et portrett av en kontrollfrik som tilrettelegger livet for sine nærmeste etter sin død. 
