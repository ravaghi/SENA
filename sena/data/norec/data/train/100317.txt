Romantikk til Lerche-sang
Sondre Lerches musikk kler inne hele denne smarte romantiske komedien. 
Det går utmerket! 

HANDLER OM: 
Dan er snill og flink og litt streng enkemann med tre døtre og jobb som rådgivningsspaltist «midt i det virkelige livet». 
Hver høst samles hele storfamilien til en siste hytte-weekend. 
Under en sjelden tur på egenhånd for å kjøpe aviser, treffer Dan voksne Marie. 
Ikke dèt at Dan synes noe nytt forhold er på sin plass. 
Og ikke dèt at Marie er desperat. 
Men de begynner å prate. 
Og prate. 
Og prate. 
Altså: 
Verdens beste grunn til å treffes igjen. 
Og det gjør de før de aner: 
Marie er nyetablert med Dans bror, viser det seg - midt i familiehyggen. 
DOM: 
Dette er en smart, intelligent og frisk romantisk komedie, med et digert og velplassert rollegalleri i alle aldre, rundt to to meget velfungerende hovedrolleinnehavere. 
Mye er selvfølgelig oppskriftsmessig. 
Men de originale tvistene er velplasserte nok til å fremkalle både latter og gråt og varme følelser. 
Det vil si: 
Poengene tynnes ut mot slutten. 
Men varmen er der, likevel. 
Og derfor kan filmens sterkt anbefales som virkningsfullt lunende element i vinterhustrigheten. 
Dette er filmen der Sondre Lerche helt og fullt pakker inn handlingen i sin særegne sang. 
Det er virkningsfullt, det er flott, det er utfyllende. 
Og til slutt er Sondre og gjengen også bryllupsorlkesteret! 

Filmen er definitivt noe for deg hvis du likte: 
«Søvnløs i Seattle», «Du har m@il», «Love Actually», «Mirakel». 
