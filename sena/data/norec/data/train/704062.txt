30 høyst middelmådige år
Det er 30 år siden Joe Cocker gjorde noe minneverdig, duetten "Up where we belong" med Jennifer Warnes. 
Grunnlaget for berømmelsen er enda eldre, hans 44 år gamle versjon av Beatles' "With a little help from my friends". 
Det han strekker seg til i dag, er middels soulballader og Springsteen-inspirert rock som andre skriver til ham. 
68-åringen fra Sheffield har en tøff stemme, og det er synd at ikke en Rick Rubin eller en T-Bone Burnett har grepet fatt i ham. 
Produsent er isteden Matt Serletic, kjent for å jobbe med Idol-vinnere. 
Gitarspillet til Ray Parker jr, mannen bak "Ghostbuster"-sangen, spiller heller ingen vesentlig rolle. 

Joe Cocker er langt fra den eneste som flyter på fortiden, men han kunne gjort det bedre enn dette på plate nummer 23. 

Beste spor: 
"Fire it up", "You don't need a million dollar", "Younger". 
