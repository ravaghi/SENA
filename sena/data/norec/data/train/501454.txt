Bindingsverk
Klinger typisk Gubaidulina 

Verket som Sofia Gubaidulina har tilegnet Geir Draugsvoll, er skrevet for bayan, det klassiske akkordeons russiske fetter. 
Tittelen "Fachwerk", "bindingsverk", henspiller på at hun ikke har forsøkt å skjule musikkens skjelett; den bærende konstruksjonen er at så å si synlig fra utsiden. 

Hun har trukket frem og understreket solistens veksling mellom det særpregede instrumentets tre registre – og har på denne måten skapt et verk som klinger typisk Gubaidulina, typisk for hennes sene periode. 
Her er svevende glissader i strykerne og tunge, fyldige bayan-akkorder med assosiasjoner av kirkeorgel. 
Og over og under klangskyene kommer det klare, inntrengende melodilinjer i bayanens diskant og bass. 

Det hele blir flott tolket av Draugsvoll og Trondheim-orkesteret dirigert av Øyvind Gimse. 
I tillegg rommer platen en nyinnspilling av kammerverket "Silenzio" fra 1991 med Draugsvoll på bayan, sammen med fiolinisten Geir Inge Lotsberg og Øyvind Gimse, nå på cello. 
Kjell Wernøe har produsert platen. 
Han har hatt mye motgang underveis. 
Godt at han endelig fikk det til. 

Er du enig med vår anmelder? 
