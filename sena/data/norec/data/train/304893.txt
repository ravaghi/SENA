Har en ståpåvilje som ikke kan kjøpes for penger
Rock i caps lock 
- Backstreet Girls riffer videre etter 30 år i bransjen. 

ALBUM: 
I år er det 30 år siden Backstreet Girls sto sammen i øvingslokalet for første gang. 
Tittelen på deres trettende plate er passende nok «Death Before Compromise...» 
Det er en standhaftighet ved bandet som man rett og slett må ta av seg hatten for. 

De skriver ikke de aller beste låtene i klassen, men de har en kjærlighet til faget og en utrettelig energi og ståpåvilje som ikke kan kjøpes for penger. 
Glem fiffige studioverktøy og trendfølsomme produsenter - det skrangler, harker og freser på samme måte i dag som for et halvt liv siden. 

«Speed Demon» 

Petter Bårli riffer som besatt og resten av gjengen halser etter det de makter. 
Slik det skal være. 

Rock i caps lock, med andre ord. 
