Grinderman:«Grindeman 2» 

(Mute / Playground) 

Morsom midtlivskrise. 

Album nummer to, og Grinderman insisterer på sin eksistensberettigelse som Nick Caves «andre band». 
Annerledes enn den mer strukturerte «Grinderman» (2007), en plate som var langt mindre avskrekkende enn enkelte skulle ha det til. 
Mer eksperimentelt nå. 
Mer typisk «sideprosjekt». 
Dronete, tåkete psykedelisk elektrisk blues i veikrysset Chicago / Berlin. 
Amon Düül II frontet av Howlin' Wolf - i Edgar Broughtons slengbukser. 
Nuvel. 
Tekstene viderefører til en viss grad den ironiske, supersleske midtlivskrisevitsingen fra forgjengeren. 
Spesielt husmorsiklingen i «Kitchenette». 
Men jevnt over er dette mer alvorlig ment enn sist. 

BESTE LÅT: 
«Worm Tamer» 

MORTEN STÅLE NILSEN 
