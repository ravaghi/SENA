Er det Sonic Youth?Er det Pavement? 

Både ja og nei, det er The Megaphonic Thrift. 

Tittel: 
Et avansert tributeband Ingress: 
Det norske stjernelaget i The Megaphonic Thrift sløser ikke med musikkhistorieressursene Bildetekst: 
Er det Sonic Youth? 
Er det Pavement? 
Både ja og nei, det er The Megaphonic Thrift 

ALBUM: 
På sin andre fullengder videreutvikler The Megaphonic Thrift blandingen av Sonic Youth-støy, Motorpsycho-gitarer og Pavement-melodier. 

Ispedd en og annen ny Stereolab-tvist fra den to år gamle debuten. 
Glitrende «Broken Glass/Yellow Fingers» eksemplifiserer hvordan bandet nå bygger ut låter i dybden, og hvor en utmerket produksjonsjobb hindrer de mange elementene i å forville seg inn i støyulla. 

Dynamisk veksling i vokal fra Richard Myklebust og Linn Frøkedal gir også energi til lydbildet underveis, men innimellom vender en gammel innvending tilbake, den om at bandet i for stor grad fyrer opp under begeistringen for sine indie-idealer. 

Dette er jo strengt tatt også et kompliment, og det som kunne tatt form som tynnslitt og blass indie-flanell blir så absolutt både slite- og fargesterkt etter en runde innom dette norske musikkvaskeriet. 

Og fargen ser ikke ut til å falme med det første. 
