Flink fyr, denne A-Lee
Han har herjet på radio de siste årene, har lært seg triksene når hip hop og dance skal mikses til den nye, urbane popmusikken som er så het akkurat nå. 
Med sitt andre album viser sangeren, rapperen, låtskriveren og produsenten A-Lee at han fortjener all oppmerksomheten. 
Hans Lil'Wayne-inspirerte stemmebruk er en knalltøff kontrast til de synthbaserte dancebeatsene og den lyse, energiske stemningen. 
A-Lee har ferdighetene for å gjøre bra ting i en sjanger der mange er veldig gode i utlandet, men få er det her hjemme. 

Nå må han bare finne sin egen stemme og lage enda bedre og mer særpregede låter. 
For ambisjonene hans kan fint legges høyere enn "bra til å være norsk". 

Beste spor: 
"World so cold" med Marcus Only, "Hear the crowd" og "It follows" med Elisabeth Carew. 
