Elvin Bishops norsk-amerikanske bluessirkus
Tar med cruisefølelsen til Notodden Blues Festival i august. 

ALBUM: 
The Legendary Rhythm & Blues Cruise er en flytende bluesfestival i Karibia eller Stillehavet med noe av det beste som kan oppdrives av bluesartister på scenene. 
Hvert år går nå tre fulle cruise ut fra øst- eller vestkysten med blueselskere. 

Etter hvert har også en del nordmenn hoppet på bluesbåten for å oppfylle sine våte drømmer om å høre favorittmusikken og -musikerne live nesten døgnet rundt fra flere scener. 

Jam blir plate 
Og er man om bord kan man like gjerne spille mye. 
Og — da skjer sånne ting som man ønsker skal skje, musikere møter hverandre og spiller med hverandre, og før du veit ordet av det har du et omreisende musikalsk «sirkus» i fastere former enn man kanskje har tenkt i utgangspunktet. 

Møtet mellom gitarist og vokalist Elvin Bishop (Paul Butterfield Blues Band) og solister som John Nemeth (vokal/munnspill), Finis Tasby (vokal), Terry Hanck (saksofon), Bobby Cochran (trommer/vokal) og vår egen Kid Andersen (gitar) resulterte i Elvin Bishop?s Raisin? 
Hell Revue, som 5. og 6. august tar inn på Tapperiet under Notodden Blues Festival. 

Løs snipp 
Det kan bli litt av en fest, for her er det løs snipp og mye feelgood-blues — toppet med Bishops egen hit fra 70-tallet, «Fooled Around And Fell In Love» (med Nemeth på vokal). 
Sist gang Bishop besøkte festivalen, sammen med Little Smokey Smothers i 2001, ble det en sekser på Dagblad-terningen. 

Og midt oppi dette, altså, Kristoffer «Kid» Andersen fra Telemark, den tidligere husgitaristen på Muddy Waters i Oslo som har rykket opp flere divisjoner og nå spiller i Rick Estrin & The Nightcats. 

Det var Terry Hanck som i sin tid hentet ham over til USA, så her er det gamle venner som møtes til ganske så uformell musisering. 

Låtskriverne er dessverre ikke kreditert i coverteksten, men det dreier seg i hovedsak om andres låter, som Fats Domino m/fl. 
(«Whole Lotta Lovin?») og Albert Collins (gamle «Dyin? Flu» — med henvisning til svineinfluensaen som «skulle ta livet av oss alle sammen»), og stoff som nærmest er blitt standardmateriale, som Lew Hermans «The Night Time Is The Right Time» og Elmore James? 
«It Hurts Me To». 

Blues, r'n'b og rock Albumet åpner med kombinert cajun- og sørstatsfeeling («Callin? 
All Cows»), men glir raskt over i blues, rhythm?n?blues og noen doser rock?n?roll og poprock («Rock My Soul»). 
Livefølelsen er vel ivaretatt, det du hører er det du får — og på «finalen», «Bye Bye Baby», bidrar også publikum med «flerstemt» koring — før klokka ringer for siste servering. 

Det er bare å begynne å øve. 
