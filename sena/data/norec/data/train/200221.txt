Epson Stylus Photo RX 520
Denne modellen gir god kvalitet på alle jobber, og med en prislapp på godt under 2.000 kroner får du helt klart mye for pengene. 

Epson har som vanlig foto i tankene når de lanserer multifunksjonsprodukter, og denne modellen har innebygd dias/negativskanner. 

LES OGSÅ: 

Her er en rask oppsummering av de viktigste funksjonene: 

Skanner, kopimaskin og skriver Direkteutskrift fra kamera Direkteutskrift/kopi på CD og DVD Minnekortleser for alle aktuelle korttyper 1,5" skjerm for bildevisning 

Se flere tekniske data 

Skanneren egner seg best til flate elementer, detaljer over skanneflaten, for eksempel fra en utbrettet bok, forsvinner veldig raskt ut av fokus. 

Brukervennlighet 

Med gode fotofunksjoner er det meget merkelig at skriveren er utstyrt med en knøttliten skjerm. 
Vi synes heller ikke symbolbruken på knappene er optimal, det tror vi Epson er enige i - de har nemlig lagt ved en løst ark med forklaring til symbolene ved siden av brukermanualen. 

Enkel redigering (auto forbedring og skalering) kan gjøres direkte på skriveren, men virkelig morsomt blir det først når du tar i bruk de gode programmene som følger med PC-installasjonen. 
Pakken er stor og god, og det er etter vår mening kun Canon MP500 som matcher programmene som følger med denne skriveren. 

Som eneste skriver i testen kan du ikke aktivere skanning fra enheten til skriveren, det må aktiveres fra programmene på PCen. 
Det blir likevel neppe noe savn, tror vi. 

Kvalitet og hastighet 

Kvalitet bør ikke være noen bekymring dersom du velger denne skriveren. 
Utskrifter på vanlig papir (både farge og sort tekst) er på høyde med de aller beste, og fotokvaliteten henger også godt med - med god fargegjengivelse og minimalt med korn. 

De fleste jobbene gjøres akseptabelt raskt, og overføring av bilder fra minnekort til PCen er det faktisk ingen som gjør raskere enn Epson Stylus Photo RX 520: 20 MB ble overført på 14 sekunder! 
Kun på ett punkt er den en sinke å regne, og det er på tekstutskrifter i normalkvalitet. 
Her er den desidert jumbo i dette utvalget. 

Konklusjon 

Joda, møtet med denne skriveren ble i hovedsak en positiv opplevelse. 
Det er absolutt en fin pris for en god multifunksjonsskriver med innebygd negativskanner. 
Men liten LCD, forvirrende symboler og trege tekstutskrifter holder den tilbake fra det aller beste selskapet. 

Tilbake til testforsiden 
