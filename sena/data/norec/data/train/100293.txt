Bybilder
«Short Cuts» på italiensk 

HANDLER OM: 
Skjebner i det moderne Milano, Italia: 
Mannlige pengefolk som ikke vegrer seg for kriminelle snarveier, kvinner på kjøttmarkedene; både som modeller og prostituerte, politikvinnen som drar hjem til tom leilighet, det gamle ekteparet med pengeproblemer. 
DOM: 
Noe av årsaken til at Robert Altmans «Short Cuts» (1993) fungerte så godt, var at selve geografien i Los Angeles ga se så naturlig til flettverkshistoriene den fortalte. 
«A Casa Nostra» forsøker seg på det samme i Milano i Italia: 
Store og små liv går videre uten at noen helt vet hvorfor, folk prøver å nå hverandre - uten helt å klare å møtes. 
Det eneste alle har til felles, er sårbarheten ved det å være i live. 
Noe av kryssklippingen her føles litt billig. 
Og historiene går liksom ikke helt «opp», slik jeg vedder på at de skulle ønske at de kunne gjøre. 
Intet mesterverk, altså. 
Men brukbart anvendte minutter for alle med en fascinasjon for livet i en moderne storby. 
MORTEN STÅLE NILSEN 
