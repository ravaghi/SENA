Madcon «It's All a Madcon»
(AA/Bonnier Amigo) 

Vellykket Madcon-debut 

Kapricon (Tshawe Bagwa) og Critical (Yosef Wolde-Mariam) er endelig ute med debutalbumet «It's All a Madcon», elleve år etter starten, og fire år etter at de ga ut singlen «God Forgive Me». 
«It's All a Madcon» er et solid album, og gutta får absolutt vist at de har noe å bidra med i norsk hip hop. 

De er gode rappere, og lykkes spesielt når de blander inn world-elementer i musikken. 
Her er det opptil flere melodiøse og fengende låter: singlen «Doo Wop», «Wolves», «Blacon Both Sides» og r&b-låten «Infidelity». 

Kapricon og Critical har fått med seg flere norske bidragsytere på plata. 
Noora, Vinni, Tommy 
Tee og Pass It-produsentene Illeig og Lathans er med, i tillegg til svenske Ken, Timbuktu og Redrama. 
Dette er en godt gjennomarbeidet plate, eneste minus er at den blir noe ensformig i lengden. 

MARIT AABY VEBENSTAD 
