Beautiful South:«Gaze» 

(Mercury) 

Paul Heaton i spissen for Beautiful South med Alison Wheeler som nytt, kvinnelig medlem. 

Humoren og ironien er sjelden langt unna i britiske Beautiful Souths musikk. 
Så også på «Gaze», der de tidligere Housemartin-medlemmene introduserer en ny kvinnelig vokalist. 

«Gaze» har mange sterke melodier, og musikken ligger i pop/vise-pop-sonen. 
Dette er en erke-typisk britisk plate med sjarmerende musikk, gode vokalprestasjoner og spenstige tekster. 
Beautiful South er på sitt beste i «Just a few things that I ain't», «Sailing solo» og «Let go with the flow». 
