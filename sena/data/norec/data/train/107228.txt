Katie Melua «Piece By Piece»
(Bonnier Amigo) 

Vakre Katie Meluas debut «Call Off The Search» gjorde henne til superstjerne over natten, også her i Norge. 

Melua tar ingen sjanser på oppfølgeren, som er skåret over nøyaktig samme lest, bare med et hint mer Norah Jones i uttrykket. 
Det smaker ekstrem markedstilpasning, og tross sin smygende, ofte forføreriske stil og tidløse Tin Pan Alley-komposisjoner, makter Katie Melua hverken å bergta eller bevege på samme måten som på gjennombruddslåten «The Closest Thing To Crazy». 
Men bevares: 
Trenger du bakgrunnsmusikk på en fancy kaffebar, er Katie Melua fremdeles midt i blinken. 
