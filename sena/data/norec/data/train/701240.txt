Ukas klimakatastrofe
Det går rykter om at John Carpenter skrev denne historien seint på syttitallet, men det hjelper ikke stort. 

«Meltdown» er en så dårlig spilt film at man etter hvert syns den øye-etsende solskiva virker dypsindig. 
Det starter med at forskere med oppskaka apokalypsefjes og Commodore-grafikk på skjermen sprenger en asteroide. 
Den menneskeskapte kometen sneier oss sånn at Jorden nærmer seg Solen. 
Da blir det varmt akkurat som i CO2-fiksjonen, og Casper van Dien tar med seg ekskone, datter og kjæreste gjennom kloakkene for å rømme til Nordpolen. 
Underveis møter de zombie-aktige UVBeist som flasher alvorlig soleksem og driver med ran sjøl om verden går under. 
FNs klimapanel vedtar at varmen er et resultat av tyggegummi-bruk i amerikanske småskoler, og fontenevannet er 54 grader, men alle drikker det likevel. 

Filmen er så dårlig at språket ikke strekker til, men den fungerer godt som en relevant post-Hans-trøst for oss på Vestlandet: 
Kaldt er godt. 
Regn er trivelig. 
