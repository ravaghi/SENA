Danskene som våger å blande Elvis og Metallica
Men metal/rockabilly-blandingen smakte bedre før. 

||| 
ALBUM: 
Det er ikke vanskelig å forstå appellen til danske Volbeat. 
Da er det mer problematisk å finne frem tilde den gode musikken bak den effektive formelen. 

Det går nemlig en grense for hvor mange ganger man kan skrive det samme riffet, synge den samme melodien og fremdeles fremstå som pulserende band fremfor bare en god idé. 
Der kommer Volbeat til kort på sin siste plate «Beyond Hell/Above Heaven». 

Fascinasjonen for nyere Metallica, Elvis, gyngende rytmer og rockabilly er som tidligere det bærende elementetet, sammen med en produksjon som er skreddersydd for å filleriste det meste. 

Begrenset Platen er hakket mer poppa og en anelse mer balladetung enn de foregående. 
Men selv om underlaget i flere av låtene sparker litt mer til høyre og venstre, ender det opp som mer av det samme for Michael Poulsen & co. Mye på grunn av Poulsen begrensede fraseringsrepertoar. 

«Heaven Nor Hell» har en besnærende melodilinje, så besnærende at gjengen henter den frem allerede i neste låt «Who They Are», og det blir ikke siste gang den dukker opp i løpet av plata. 

Prominente gjester Kreator-vokalist Mille Petrozza er et kuriøst gjesteinnlsag i «7 Shots», men det er Napalm Deaths Barney Greenway som virkelig får ristet løs med sin brølende snarvisitt i mandige «Evelyn». 

I sum fremstår ikke «Beyond Hell/Above Heaven» som spesielt mye dårligere eller bedre enn forløperne. 
Men resepten er temmelig velprøvd etter hvert. 
