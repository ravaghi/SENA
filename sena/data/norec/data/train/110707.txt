E.S.T. Esbjörn Svensson Trio «Leucocyte»
Act/Musikklosen 

Esbjörn Svenssons testamente 

Svenske Esbjörn Svensson trio har de siste tiårene vært en av jazzscenens mest toneangivende trioer, med en særpreget sound, sjangeroverskridende uttrykk og nennsomme miks av akustiske og elektroniske klangverdener. 
Da pianisten Esbjörn Svensson døde i en dykkeulykke tidligere i år, hadde trioen materiale klart til en ny utgivelse, som her foreligger. 

Det er en av trioens beste utgivelser, i grenselandet mellom rock, ambient og samtidsjazz. 
Trioen unner seg lange strekk, som 17 minutter lange «Earth», og kortere episoder nede i ett minutt. 
Alt virker nøye gjennomtenkt, fra den rocka «Ab initio» til jazzironiske «Jazz». 

Som ved trioens tidligere utgivelser er det også denne gangen musikk som inviterer til metafysisk filosofering, som tittelsuiten, der liv, død og evighet belyses tematiseres ut ifra kroppens hvite blodlegemer (leukocytter). 
Et storslagent testamente fra en av de siste tiårenes viktigste trioer. 
