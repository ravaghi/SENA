Film:Leverer intet 

Den voksne mannen som nekter å bli voksen har levd på lånt tid lenge, men nekter fortsatt å dø i Hollywood-komedien. 
Vince Vaughn (snart 44!) er første slubbert ut i år i rollen som David Wozniak. 
En mann som nesten ikke får til noen ting her i livet: 
Han har bunnløs gjeld, han er i et forhold som skranter med en gravid kjæreste, og alt han tar i blir til dritt når han prøver å jobbe i familiens slaktebutikk. 

Skuespilleren Vaughn er forøvrig ikke i nærheten av å oppnå kontakt fyren han forsøker å portrettere. 
Han er omtrent der Bill Cosby kunne havnet dersom han hadde prøvd seg som «slacker». 
Den store mannens keiting og kløning står simpelthen ikke til troende. 

For 20 år siden var han sæd-donator (ja, det blir runkevitser!), og - hvor dumt det enn høres ut - nå kommer advokaten fra spermbanken og forteller at han er far til 533, hvorav 142 av dem krever å få vite hans identitet. 
Det høres kanskje ut som premissene for en crazy-komedie, noe «Delivery man» er i liten grad. 
I stedet får vi et ganske hjelpeløst forsøk på «feelgood» ispedd et par hysterisk upassende sentimentale avstikkere. 

Underholdningen man sitter igjen med er å grunne over spørsmålet «Hva i huleste er det de har de tenkt?». 

ØYSTEIN DAVID JOHANSEN 
