Slash:«Slash» 

(Roadrunner/Warner) 

Guns N'Roses-gitaristen prøver å etablere seg som soloartist. 

Som på Quart i fjor smaker prosjektet av kokker og søl, altfor mye penger involvert og stor forvirring rundt hva man egentlig vil lage. 
Slash har gode vokalistvenner, han, faktisk så mange at «Slash» aldri har noen sjanse til å bli et album som flyter eller henger i hop. 

Det oser av «prosjekt» - hvilket betyr rikelig med gitarsoloer og få låter som lever opp til navnene som synger dem. 
Ozzy, Iggy og Lemmy ser bra ut på en skryteliste, men forblir staffasje på en lite engasjerende plate. 
Glimt av godhet forekommer ved hjelp av Avenged Sevenfold-vokalist M. Shadows og Adam Levine fra Maroon 5. 
Men storheten uteblir. 

BESTE LÅT: 
«Nothing To Say» 
