Klaxons:«Surfing The Void» 

(Polydor / Universal) 

Det kjempevanskelige andrealbumet. 

Hørt noe på «nu rave» i det siste? 
Greit, billig poeng, men i ettertid er det påbudt å le av den mildt sagt konstruerte «bølgen» denne britiske kvartetten frontet i 2007. 
Ikke minst fordi ideen deres, å mikse rock og klubbrytmer, var revolusjonerende for absolutt siste gang i 1995. 

Nå er det nye tider, og Klaxons har innsett at veien videre må peke en annen retning. 
Her gjenoppstår de som hardtrockende psykedelikere, uten særlig hell. 
Allerede på spor to kollapser korthuset; det er ikke hver dag man hører en låt slepe seg så tungpustet over målstreken. 
De treffer blink innimellom - groovet på «Flashover» barker tilfredsstillende - men hovedinntrykket er av usjarmerende, usexy skramling. 

BESTE LÅT: 
«Flashover» 
