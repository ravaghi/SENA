Sex-surr for Streep (60)
Overveldende gjøglende Meryl Streep i munter og gjennomført voksenkomedie om sex & sånn. 

HANDLER OM: 
Jane er noen-og-femti, rik og suksessfull. 
Men noe forvirret på terskelen til en ny livsfase: yngstebarnet er i ferd med å forlate hjemmet. 

Familien samles - tre barn og Janes tidligere ektemann, som hun ble skilt fra for ti år siden. 
Han forlot henne for en langt yngre kvinnen den gang. 
Men nå vi han tilbake - samtidig som en søt arkitekt banker på døren... 

DOM: 
Mery Streep er og blir et fenomen! 
Denne gangen spiller hun på hele registeret: 
Søt, vakker, forvirret, kåt, barnslig, full av anger, full av lekelyst. 
Da må filmen bli bra! 

Dette er et godt, gammeldags Hollywood-eventyr av ukebladroman-slaget. 
Smart gjort på de fleste nivåer, passe dagdrøm-basert, kjapp i replikken, morsom, gjenkjennelig nok selv for oss vanlig grå mennesker. 

Men med to problemer: 
Med sine to timer, er den 20 minutter for lang. 
Og Janes valg mellom den saftige eksmannen (Alec Baldwin) og den sympatiske, men totalt anemiske arkitekten (Steve Martin), er håpløst. 
For hennes riktige valg, blir helt galt - i en film som denne. 
