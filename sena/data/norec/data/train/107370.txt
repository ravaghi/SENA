John Scofield:«Thats What I Say. 
Plays The Music Of Ray Ch. 

Verve/Universal 

Stjernespekket hyllest 

Det lukter markedsføring og kassasuksess lang vei av dette prosjektet, der en av jazzens superstjerner tar fatt i repertoaret til en av USAs største musikalske ikoner, sammen med en rekke celebre gjesteartister. 
Filmen om Ray Charles har gått sin seiersgang over kloden, og det er mer penger å hente. 
Dette er til å leve med, ikke minst fordi John Scofield har en lang tradisjon med å spille funky musikk. 

Et pluss er medvirkning av Charles' saksofonist gjennom mange år, David «Fathead» Newman, med sin karakteristiske feite tone. 
Platen er gjennomgående trivelig, og noen ganger virkelig bra. 

Enkelte ganger ligger tolkningen for nær opp til Ray Charles' egne innspillinger. 
Det er særlig der låtene får nye, men funksjonelle riff eller nye stemninger at denne utgivelsen er på sitt beste, som for eksempel «Busted» og «I Don't Need No Doctor». 

Carl Petter Opsahl 
