Fargerik PSP-galskap
Nintendos superstjerne Mario får her konkurranse fra et av de morsomste plattformspillene noen sinne. 

Sånn kan det gjøres! 
Her vasser vi i det ene like spillet etter det andre, og en gryende følelse av at spillutviklere flest sliter med å fornye seg begynner å feste rot. 

Så dukker spill som «Loco Roco» opp. 

Ingen kan nemlig beskylde utviklerne av dette PSP-spillet for å gå i velkjente fotspor. 
Med sin unike visuelle stil, sin lystige musikk og sin enkle - men dype - spillbarhet, makter «Loco Roco» å forene tre egenskaper spill flest ikke har samtidig: 

Spillet er nemlig både nyskapende, underholdende og inkluderende - samtidig. 

Det tar bare noen sekunder før du skjønner hvordan du skal bruke skulderknappene til å rulle og hoppe de vesle (men stadig voksende, man skal nemlig sette sammen små skapninger til én stor) Loco Rocoene gjennom brettene. 
Og det tar bare noen minutter før du er fullstendig hektet. 

Blant årets beste spill så langt. 

VG 
Nett tester de to hotteste sommerspillene til Nintendo DS og PSP, «New Super Mario Bros.» og «Loco Roco». 
