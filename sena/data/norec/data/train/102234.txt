Plateanmeldelse:Deep Purple - «Now What?!» 

Står til liv. 

Hammond-manipulatoren Jon Lord døde i fjor, men sluttet jo allerede i 2002. 
Mannevonde Ritchie Blackmore er borte for lenge siden. 
Purple-besetningen bak «Now What?!» ble med andre ord ikke født i går. 

De gamle kompisene Ian Gillan og Roger Glover, samt den undervurderte trommisen Ian Paice, er superveteranene. 
Men gitaristen Steve Morse og keyboardmannen Don Airey gjør mest ut av seg. 
«Now What?!» har klare progrock-tendenser: symfoniske synthtepper, dialoger og harmonier mellom orgel og gitar. 

Gillan skriver tullete tekster, og ingenting her kan erstatte klassikerne på konsertrepertoaret. 
Men de hadde ikke trengt å lage såpass gjennomarbeidede, konsentrert riffrike album som dette. 

BESTE LÅT: 
«Uncommon Man» 
