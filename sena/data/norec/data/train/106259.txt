Art Garfunkel:«Some enchanted evening» 

(Atco/ Warner music) 

GENRE: VOKSENPOP 

Art Garfunkel har ikke klart å oppnå særlig suksess som soloartist. 
Bortsett fra «Bright eyes» har det vært få musikalske lyspunkt. 

Han klarer det heller ikke på dette abummet. 
«Some enchanted evening» inneholder tretten amerikanske standarder der Irving Berlin, Richard Rodgers og George Gershwin er blant komponistene. 
Dette er sanger som også den gamle rockeren Rod Stewart har spilt inn, og hans tolkninger er hakket bedre. 

Sangene er pakket inn i en søtladent, glatt produksjon med store porsjoner strykere. 
Resultatet som Richard Perry har produsert er et album der det er minimal forskjell fra den ene sangen til den andre. 
Art Garfunkels stemme holder fortsatt, men dette blir for kjedelig, nærmest søvndyssende. 

ANBEFALT KJØP:«Let's fall in love». 
