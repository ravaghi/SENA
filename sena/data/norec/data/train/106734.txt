Onkel Tuka:«Geriljagospel» 

(Norskamerikaner) 

Det er med et genuint ønske om å gå helt tilbake til de ekte, helakustiske gospelrøttene at Onkel Tuka presenterer «Geriljagospel», flere lysår unna den sukrede versjonen av den amerikanske tradisjonsmusikken som vi kjenner fra for eksempel Oslo Gospel Choir. 

Det er i høyeste grad et hederlig forsøk, selv om jeg savner enda mer kraft både i tekst og lydbilde for å bli omvendt, for å si det sånn. 
Det livsbejaende blir for statisk og låtene for like til å la seg ekstatisk rive med, og strengt tatt er dette mer en reinspikka country- og bluegrassplate. 
Gospelen ligger i ordenes budskap, uten at jeg på noen måte blir like revet med som liner notes-forfatter Levi Henriksen. 

Last ned: 
«To hender», «På den andre siden av fjorden». 
