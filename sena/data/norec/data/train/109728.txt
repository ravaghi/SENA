Nils Bech:«Look Inside» 

Den nye Erlend Øye. 
På en måte. 

Crossoveren Bech har utviklet en signatur av rar dans, klassisk tenor og rudimentær engelskuttale. 
På hans andre album prøver ikke produsentene Ost & Kjex å gjøre noe med sistnevnte, men styrker klangen med myke og mørke analoge knotter. 
Bemerkelsesverdig hjelp fra Motorpsycho-fiolinist Ole Henrik Moe mildner selvsagt ikke det sære, og helheten framstår som et grublende, avantgardistisk nikk til Erlend Øyes «Unrest». 

Elektronikaen kunne muligens ha fungert alene, men det er sammenstillingen med 31-åringens vokal og relasjonstyngende tekster som gjør «Look Inside» inviterende innadvendt, og ikke bare noe for spesielt interesserte. 

BESTE LÅT: 
«A Sudden Sickness» 

TOR MARTIN BØE 
