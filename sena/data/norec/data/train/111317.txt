Spillanmeldelse:«SingStar Dance» 

(VG Nett) 
«SingStar Dance» er akkurat slik jeg har drømt om at «SingStar» skal være: det perfekte partyspill, med kule og varierte låter og moves. 

Det var på tide å gjøre noe med konseptet «SingStar», som har blitt kraftig utvannet med det ene syngespillet etter det andre. 
Nå mangler det bare «Danske Hits» og noen andre merkelige spill i samlingen min. 

Den gode nyheten er at når Sony først tar konseptet videre, så gjør de det med stil, perfeksjon og herlig lekenhet. 

Du kan velge om du vil synge med mikrofonen eller danse med move-kontrolleren i hånden. 
Opptil fire personer kan spille på en gang, og det er et utall av valgmuligheter: 
Syng eller dans alene, eller sammen med andre, konkurrer eller samarbeid. 

Når du danser, skal du herme etter personen som danser ved siden av videoen på skjermen. 
Bevegelsene blir registrert av kameraet og kommentert underveis. 
Etterpå kan du se hele dansen - eller høydepunkter, om du vil. 

Vi prøvde så godt som alle dansene som fantes i spillet, og det var utrolig variasjonsrikt. 
Dansene er laget for å være lik den til stjernene i videoen, enten det er Lady Gaga eller Cindy Lauper. 
Det er like moro å prøve seg på hip hop som å tørke støv av gamle 80-tallstrinn. 

Sliten blir du også. 
Du skal ikke se bort fra at dette blir det neste treningsspillet mitt. 
Så kan jeg plukke opp noen kule moves også, som jeg kan bruke neste gang jeg er på fest. 

Dette er moro som familiespill, og garantert like moro å dra frem på et fuktig nachspiel. 

PS: 
Dansingen i spillet krever Playstation Move. 

SINGSTAR DANCE Plattform: 
PS3 (Move) Genre: 
Musikk Alder: 12 Utvikler: 
Sony Utgiver: 
Sony 
