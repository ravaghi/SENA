De røde elvene
En snål og barsk film for de OVER atten. 

Jean Reno er et internasjonalt fjes etter filmer som Léon, Ronin og Mission: 
Impossible. 
Nå spiller han hovedrollen i De røde elvene – en fransk thriller bygget over Hollywood-lesten. 

Gravskjending og det som verre er 

Den legendariske politietterforskeren Pierre Niemans (Reno) kommer til en liten fjellby for å etterforske det brutale mordet på en student. 
Samtidig etterforsker ferskingen Max Kerkerian (Vincent Cassel) en gravskjending i nabobyen. 
De to sakene fører dem sammen og bringer dem nær avsløringen av særdeles uhyggelige hemmeligheter. 

Reno er alltid kul å se på film. 

Reno er alltid kul å se på film. 
Léon er hans karrieres høydepunkt så langt, og De røde elvene forsøker å vekke assosiasjoner til Léon ved å la komponist Bruno Coulais kopiere Eric Serras varemerke, nemlig ekko-rytme. 
Men det kunne de klart seg uten, for Reno er kul uansett! 

Og Vincent Cassel er et kjekt bekjentskap som Max. 

Alle triksene fra de beste filmene 

De røde elvene byr på særdeles nærgående studier av lik, og regissør Matthieu Kassovitz tar effektivt i bruk velkjente sjokktriks fra thrillersjangeren og låner fra blant annet Seven. 

Det hele er flott filmet, og rimelig god underholdning et stykke på veien. 

Usannsynlige vendinger 

MEN historien bygger på en ganske vill idé, og det skjer etterhvert ganske mye som virker mer snålt enn skummelt, idet filmen tar av i en lite sannsynlig retning. 

En fransk Hollywood-thriller er ikke nødvendigvis bedre enn en amerikansk en. 
Det er likevel friskt med en annerledes setting og et annet språk, samt skuespillere som spiller med et snev av selvironi. 

Men merk deg at De røde elvene har 18-års grense – og trenger det! 

Se denne filmen på NRK3 fredag 4. juni kl. 2120. 
