PÅSKEKRIM:Ohlsson er tilbake i toppform 

BOK: 
Kristina Ohlssons bøker om Fredrika og Alex i Stockholms-politiet er gripende og glimrende – også «Syndflod». 

Kristina Ohlsson: Syndflod. 
Krim. 
Oversatt av Inge Ulrik Gundersen. 
464 sider. 
Gyldendal forlag. 

En mann blir funnet død i stolen sin foran peisen, skutt i brystet. 
Merkelig nok har han datterens giftering på lillefingeren. 
Etterforskerne finner ut at mannens datter ble myrdet i England, antakelig av ektemannen –som senere selv ble myrdet. 

Politimennene Fredrika Bergman og Alex Recht er på saken. 
Etterforskningen blir snart personlig. 
En ukjent person legger igjen beskjeder til Alex på åstedene. 
Hvem er den anonyme brevskriveren? 

Fredrika prøver å løse saken mens hun er svimmel av sorg over at mannen hennes snart skal dø. 
Forholdet deres beskrives på en rørende måte. 
Mannen ønsker å begå assistert selvmord, før han blir oppspist av kreft. 

Det blir spennende om Fredrika vil fortelle Alex hva som er galt. 
De to har masse hemmeligheter for hverandre. 
Etter hvert skjønner leseren at mordene angår begge personlig. 

Alex får et skummelt anonymt brev. 
Det virker som det er relatert til mordgåten han prøver å løse. 
Korte intervjuer mellom kapitlene gir frampeik om at enda verre ting vil skje. 

Kristina Ohlsson har solid bakgrunn for å skrive kriminalromaner . 
Hun har jobbet som analytiker i det svenske sikkerhetspolitiet – Säpo, og arbeidet med terrortrusler for OSSE (Organisasjon for sikkerhet og samarbeid i Europa). 

«Syndflod» er den sjette kriminalromanen med Alex Recht og Fredrika Bergman. 
«Papirgutten» i samme serie var helt glimrende, og «Paradisoffer» var også meget god. 

Men Ohlsson skriver også en annen serie, om advokat Martin Benner. 
Han syns jeg er en ufyselig og urealistisk helt. 
Utrolig nok skriver Ohlsson i etterordet at hun skal slutte å skrive om Fredrika og Alex, og skrive mer om Benner. 
Hun burde heller gjort motsatt! 

Men «Syndflod» er uansett meget bra. 
Jeg leste jeg veldig fort. 
Det var ingen dødpunkter der –bare masse døde folk. 
