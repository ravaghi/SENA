Mørkt
Regissør Macintyre fikk være flue på veggen i livet til Manchester-gangsteren Dominic Noonan i tre år, og resultatet bør sees av alle som har slukt Guy Ritchies glamoriserte utgave av britisk organisert kriminalitet rått. 
Fettnakken Noonan er en lokal Tony Soprano, bare helt blottet for sjarm, og innsynet vi får i livene til protesjeene og familien hans, er mildt sagt trist. 
Maskulinitet på sitt mest håpløse, «brorskap» på sitt mest misforståtte. 
Ørkesløst og mørkt - et urbant arbeiderklassemareritt i en av verdens mest deprimerende byer. 

MORTEN STÅLE NILSEN 
