TV-anmeldelse:Årsrevyen med Harald Eia 

Intet TV-format er det gått så mye inflasjon i som «talkshow med to lag». 
Harald Eia & co har i det minste noe å snakke om på TVNorge i kveld. 

2014, selvfølgelig, ellers hadde det vel knapt nok blitt kalt «Årsrevyen med Harald Eia». 

ÅRSREVYEN MED HARALD EIA 

I kveld sender TVNorge første episode, 45 minutter gjennom-året-skvalder med ordhage folk som Bård Tufte Johansen, Pernille Sørensen, Else Kåss Furuseth og Thomas Giertsen. 

Programmet er bra, først og fremst fordi panelet har noe å snakke om. 
Det ville være synd å si at temaene er fjorårets mest markante og aller viktigste begivenheter. 
Men de huskes i alle fall, hvilket gjør det lettere for at bredt publikum å følge de verbale krumspringene og assosiasjonsrekkende underveis. 
Det er dessuten gjort skikkelig research; billedbruken fra årets som gikk er pent med på å heve gjenkjennelsesgraden. 
(Selv om et anvendt Putin-bilde strengt tatt er fra 2009.) 

Og det er mye morsomt, her. 
Ikke minst greier Else Kass Furuseth å skape stmning med durkdreven selvironi og relevante absurditeter. 

Harald Eia leverer stødig som programleder, også fordi han er blitt temmelig dyktig til å pusse passelige fornærmelser i kantene. 
Og de tre andre er jo utvilsomme treffsikre ordmitraljøser når det trengs. 

Utfordringen for et program som dette, er å lage det stramt nok. 
Det lykkes ikke aldeles. 
45-minutter sitdown-komikk er mye; en halvtime hadde nok passet bedre. 

På den annen side: 
«Årsrevyen med Harald Eia» er en trivelig stund. 
Man vet vel stort sett hva man får. 
Og sånn blir det. 

JON SELÅS 
