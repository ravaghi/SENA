«Broen» er tilbake for siste gang
«Broen» er tilbake med en fjerde sesong. 
Men så er det slutt. 

«Broen» TV-SERIE Kanal: 
NRK1 Tid: 
Sesongpremiere mandag 1. januar kl. 21.45 Manus: 
Hans Rosenfeldt Regi: 
Henrik Georgsson Skuespillere: 
Sofia Helin, Thure Lindhardt, Thomas W. Gabrielsson, Sarah Boberg, Mikael Birkkjær 

For fjerde sesong er ifølge seriens produsenter aller siste gang, og for en start på sesongen. 

Det har gått noen år siden Saga Norén ble dømt for drapet på sin mor, og hun sitter fremdeles i fengsel. 
Hun holder så vidt hodet over vannet og sliter med at hun ikke kan kontrollere egne rutiner, og med å sosialisere med de andre innsatte. 

Utenfor murene skjer det igjen et mord ved broovergangen mellom Sverige og Danmark. 
En kvinne blir brutalt drept ved steining. 
Offeret er Margrethe Thormod, direktør for det danske utlendingsdirektoratet, og motivet knyttes opp mot en skandale i forbindelse med en utvisningssak. 

De tidligere sesongene har også omhandlet tidsriktige og aktuelle temaer, som miljøterrorisme, dyrevern, feminisme, ytringsfrihet og homofiles rettigheter, og denne gangen er det altså innvandringspolitikk som danner rammen. 
Men inni rammen er innholdet mer personlig, og både Saga og hennes danske kollega Henrik Sabroe (Thure Lindhardt) møter store utfordringer. 
Både på jobb og privat. 
Jeg sier ikke mer. 

Serien følger den samme oppskriften som i de forrige sesongene, men det er mer enn nok overraskelser, uventede vendinger og interessante karakterer til at det blir vel så spennende som forrige sesong. 
Historien drar deg inn, og hver episode avsluttes med en cliffhanger som gjør at du bare vil se mer. 

Etter å ha sett de fire første episodene vet jeg ikke hvordan dette skal ende, og hvordan de skal klare å samle alle trådene, men jeg følger spent med på reisen helt til siste slutt. 
