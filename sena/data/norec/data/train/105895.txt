Justin Bieber:«My Worlds» 

(Island/Universal) 

Glem Miley Cyrus. 

Bieber tar tenåringsidoljobben til et nytt og mer musikalsk nivå. 
Han ble oppdaget på YouTube i 2007 av sin nåværende manager Scooter Braun, fløyet til Atlanta og signerte raskt platekontrakt. 
Søt som sukker og solid vokalist - en velfungerende formel. 

16-åringen har fått låtskriverhjelp fra blant andre The-Dream, Tricky Stuart, Johnta Austin og Christina Milian, mens Ludacris, Sean Kingston og Usher bidrar med vokal. 
Det laget kan ikke trå veldig feil. 
Som en ung og uskyldig Chris Brown serverer Bieber ballader om skoleball, låter om smil, forelskelse og kyssing, i skjæringspunktet mellom pop og R&B. 
Han får definitivt drahjelp, men pikehjertene smelter han alene. 

BESTE LÅT: 
«Baby» 
