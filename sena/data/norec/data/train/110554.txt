Ujevn buskis
Morgan Pålsson er en selvhøytidelig utenriksreporter fra Sveriges Televisjon, en journalistikkens Jaques Closeau som klamrer seg til sin faste stilling i statskanalen. 
I stedet for drømmeopphold i Washington blir han sendt til det nordafrikanske landet Matobo, som blir åsted for et militærkupp når reporteren og hans trofaste fotograf ankommer. 
Veldig ujevn komedie som ikke helt klarer å balansere de forskjellige humorelementene, mediesatire og «folkelig» buskis. 
Det morsomste innslaget er norsk: 
Fotografen Marit, stjernereporteren Åse Seierlands (!) resolutte kollega spilt av Elisabeth Lahr, som snakker en Løten-dialekt ingen forstår. 

ØYSTEIN DAVID JOHANSEN 
