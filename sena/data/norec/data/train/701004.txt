Engelske vampyrlesber på landet
Denne filmen ble til fordi noen syns tittelen var kul. 

Det er helt sant. 
Gutter drar på fottur og kommer til avsides engelsk (finnes ikke noe avsides England) taverna for miniskjørt-bunnies i hippiebuss. 
Trudi går for å dusje vekk den innestengte manus-stanken, men fantomdame med konturene av fru Beckham sviver i småskogen, og Trudi forsvinner. 
Den kyske guttebriten treffer hyggelig lys jente, men da dukker eksen opp med nyslipte hjørnetenner og hvitt blod. 
I England blir alle jenter lesbiske vampyrer på attenårsdagen. 
Men OK, alternativet er å date engelske menn. 

«Lesban vampire killers» er en koselig film med dagligdagse arbeiderklasse-fenomener som fising, dildosverd, onanering og så mange farga lyspærer at filmen ser ut som om rydding av juletrefest. 
Tjukkasen spidder prestedattera. 
Det kunne vært en fin tittel på en krimroman. 
Paul McGann fra «Whitnail and I» spiller den poengløse presten. 
Damene ser ut som plast-tilbehør i Dropsen-poser og ville ikke blitt gift på en ungkars-festival i grillstaden Lyngdal. 
Alle likner på mora til Life of Brian. 
