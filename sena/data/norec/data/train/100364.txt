Snedig thriller
Snedig thriller med antydning av klassisk gresk tragedie, med mindre allensk ironi enn og vidd enn vanlig. 

HANDLING: 
To brødre har store drømmer, men dårlig med penger. 
En rik onkel tilbyr solid økonomisk assistanse. 
Gjenytelsen er til gjengjeld fatal; mannen som kan avsløre onkelens finansielle kriminelle handlinger, må «ryddes av veien». 

DOM: 
Som i en klassisk tragedie utspilles dette drama; hvor langt er man villig til å gå for å få oppfylt sine drømmer? 
Og hvilke følelser trigges når udåd begås. 
Med hjelp av solid innsats av McGregor og Farrell som de to brødrene, bygger Woody Allen opp et drama der spenningen skapes på det indre plan. 
Skyldfølelse og angst kjemper mot egoistiske drivkrefter. 
Det er et gresk skjebnedrama i moderne innpakning. 

Woody Allen har med sin tredje film fra England fullstendig forlatt Manhattan-ironien og nervøse intellektuelle. 
Nå handler det om nervøse arbeidergutter. 
Humoren skimter igjennom, særlig i samspill mellom de to brødrene under deres planlegging av ugjerningen som skal begås. 
Problemet til Allen denne gang, er at flyten og nerven i historien blir tammere etter drapet. 
Selv slutten har en anelse forutsigbarhet over seg. 

Innimellom bobler filmen av Woody's kunstneriske spring; underliggende lag i handlingen som er god føde for hjernen. 
En grei nok Woody Allen-film. 
