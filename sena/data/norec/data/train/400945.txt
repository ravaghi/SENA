Anmeldelse av 4DX på Ringen:Ta deg en dusj på kino 

Ikke ta med deg popcorn når du ser film i 4DX! 

Kinobilletten blir dyrere skal du se en film i det nye 4DX-systemet, men det er definitivt verdt prisen. 
Dette er en opplevelse du vanligvis må reise langt for å oppleve. 
Nå har du den her i Oslo, som den første kinoen i Norden. 

4DX er et nytt kinosystem som skal gi deg en filmopplevelse hvor du tar i bruk alle sanser. 
I kinosalen er det montert bevegelige seter, during, vannsprutere, lysblink, vifter og røyk, duft- og vindmaskiner. 
Konseptet er myntet på barn, ungdom og unge voksne. 

Filmen de viser under åpningshelgen er action- og eventyrfilmen Kong: 
Skull Island. 
Etterpå skal også Power Rangers, Ghost in the Shell, animasjonsfilmen Boss Baby, bilfilmen Fast & Furious 8, Baywatch, den nye Pirates of the Carribean og del to av Guardians of the Galaxy vises i denne salen. 

Hoppet høyt i ren skrekk 

Etter å ha sett Kong: 
Skull Island er konklusjonen at skal systemet fungere optimalt, må det være en actionfylt film. 
Handlingen bør ikke være for kompleks. 
Effektene blir forsterket og intensivert og kan skygge litt for handlingen. 

Denne kinoopplevelsen er nesten som å ta en attraksjon i en fornøyelsespark som varer i to timer. 
Intenst, utrolig morsomt, men ikke for deg som lett blir sjøsyk. 

Nå skal vi ikke avsløre for mye av handlingen i Kong, men i filmens start blir du med på en actionfylt helikoptertur som ender i et brutalt møte med skjulte naturkrefter på øya. 

Først begynner setene å riste, før de beveger seg både bakover, sidelengs og vipper fremover. 
Du må faktisk holde deg fast. 
I vårt stille sinn tenkte vi at oi, dette var voldsomt og priset oss lykkelig over at vi ikke hadde stappet i oss mye kvalmende søtsaker på forhånd. 

I en scene hvor noen fuglelignende øgler svisjer over hodet ditt, får du plutselig et vindpust i nakken. 
Her hoppet vi høyt av ren skrekk. 
Når det skytes på lerretet, føler du kulene fyke rett forbi ørene dine, og når blodet spruter, blir du våt. 

Effektive pust i nakken 

4DX er en intens opplevelse. 
Effektene er med på å forsterke det som skjer på lerretet. 
I starten er det litt forstyrrende, men så blir du vant til det. 
Først blir du litt satt ut, og det tar tid til å bli vant til de konstante sanseinntrykkene du bombarderes med. 
Det var godt å få en pust i bakken under filmens rolige sekvenser. 
Pausene trengs. 

Noen av effektene fungerte bedre og var mer effektiv enn andre under filmen. 

De som var mest effektive under Kong: 

Disse effektene fikk vi minst uttelling for: 

Dropp popcornet! 

Er det verdt prisen? 
Ja, absolutt. 

Skal du se Kong: 
Skull Island koster en billett fra 175 kroner. 
Prisen på en vanlig kinobillett for en voksen på kveldstid ligger på rundt 130 kroner. 

Til tross for stiv pris gir det en ekstra opplevelse på akkurat denne typen action- og eventyrfilm. 
Morsomt, underholdende og en opplevelse du kommer til å snakke om lenge. 

Men: 
Dropp utgiftene til popcorn og smågodt. 
Faren er stor for at popcornet blir vått og havner på gulvet! 
