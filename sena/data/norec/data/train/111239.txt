Silje Hrafa - «Frelsesarmeens juleplate 2010»
«Suppe, såpe og frelse»-julen har tradisjonelt støttet seg på profilerte artister. 
At Silje Hrafa Tjersland er relativt ukjent betyr imidlertid ikke at frelsessoldatene sliter kreativt. 

Hennes oppstemte og svale countrypop-tilnærming til julekveldsvisene hinter tidvis til Stetson-hyrder og Mustang- travende vismenn, og er mer bluegrass enn Emmylou Harris' stallbelysning. 

34-åringens egne sanger blir litt for slikepapirglatte mot klassikerne, men det er flisespikkeri. 
Utgivelsen tar julen på alvor, og overskuddet går til mer trengende enn grådige managere. 
Selv uten slike formål er den en plass under treet verdig. 

BESTE LÅT: 
«Silent Night» 

TOR MARTIN BØE 
