Acer Nitro 5
Acer er en av de tradisjonelle PC-produsentene som satser stort på spillmaskiner. 
Produsenten har produkter i alle prisklasser, der Nitro er de rimeligere variantene, mens Predator er de aller beste. 
For eksempel har de Predator X som koster nærmere 90.000 kroner – over 10 ganger så mye som Nitro 5. 

Det første som slår oss med Nitro 5, er at byggekvaliteten føles litt billig. 
Her går det i plast som på ingen måte gir en høy kvalitetsfølelse. 
Rammen rundt skjermen er også betydelig bredere enn de to andre PC-ene i denne testen. 

Apropos skjermen: 
Ved førstegangsbruk hadde skjermen et gulskjær som skyldes feil fargetemperatur. 
Her anbefaler vi at man går inn i innstillingene og endrer fargetemperaturen til noe kjøligere. 

AMD-brikkesett er for øvrig det mest interessante med denne modellen, og opplevelsen er litt todelt. 
For det første er ytelsen på høyde med Intel/Nvidia-kombinasjonen når det først fungerer. 
Det var nemlig et slit å få oppdatert driverne til nyeste versjon, noe som ødela litt av opplevelsen. 
Vi sjekket litt rundt på nettet og fant raskt ut at vi på langt nær var alene om å ha driverproblemer med AMD. 

Ellers kan vi gi skryt til tastaturet med dype taster som gjør det enkelt å både treffe og skille mellom dem. 
Som seg hør og bør på en spill-PC, er tastene bakgrunnsbelyste (røde lys) og med et numerisk tastatur til høyre. 

Dette liker vi: 

Dette liker vi ikke: 
