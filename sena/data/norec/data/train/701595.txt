Overraskende spøkelsesjentefilm
På tross av alle årstidsrykter om spøkelser og sannsynlighet er denne jentegrøsseren ganske underholdende. 

Det er fest i collegesøsterskapet, men Megan går til sengs med tvilsom mann, og etter omstendelige omstendigheter som jeg ikke kan beskrive fordi du risikerer å skjønne filmen, dør dama. 
Vennene dumper henne i dyp brønn og drar hjem for å lese lekser. 

Men noen vet hva de gjorde i fjor sommer. 
Utspekulert spøkelse spankulerer nesten usynlig rundt og fjerner flere pene jenter fra klasselista enn en matte-eksamen. 
Den første lille grisen går til dr. 
Rosenberg og får stygt tilfelle av deep throat. 
Den neste lille grisen er så dum at hun går i dusjen. 
Og sånn dør den ene etter den andre i eventyrlandet Bitchania, et mytisk rike der salat-avhengige jenter vandrer i undertøy og byr seg fram til uferdige menn uten sjarm eller utseende. 
Det er som en feministisk mot-rave. 
I en verden av idiotiske råner må jenter holde sammen og bli fullere og kåtere enn dem. 
Ingen av dem blir generalsekretær i FN, men kanskje den nye kona til Paul Anka. 

Voksenutgaven av prinsesse Leia dukker også opp i denne filmen, denne gang utstyrt med pumpehagle og dobbelthake. 
Theta Pi. 

En slags påskekrim for de som har oppdaget at man ikke tar eggflekka paperbacks med til fjells, men parafindrevne dvd-spillere og engangs-TV. 

Nyinnspilling av «Seven sisters». 
