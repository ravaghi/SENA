Skaphomse i boks
Også den britiske komedien «Death at a funeral» forholder seg til religiøse ritualer med iskald postjulsk rasjonalisme. 

I begravelsen til en besteborger skjer det to omveltende ting: 
En av gjestene har dessverre båret med seg LSD i et valiumglass. 
Dessuten er Peter Dinklage der som likets hemmelige kjæreste – han avslører at far og ektemann tilhørte den innelåste generasjonen homofile; Narnia-homsene som gikk inn i skapet når de skulle finne saligheten. 

For å være strengt logisk så jeg filmen nyttårsaften, siden dagen på en måte representerer en begravelse av Tiden. 
Dessuten kommer Fyllikkforbundet og Pyromanlauget sammen og forsøker å slå følge med det gamle året inn i evigheten. 

Det var et godt valg. 

Skuespillerne er perfekte. 
Ingen av dem er så kjent som silke i «Fire bryllup og en begravelse», men til gjengjeld skaper de en balansert karakteriseringshumor med fullført engelsk søndagsalvor. 
Nyt dem. 

Sekstitalls-fetisjister og tilhengere av britiske yttersider vil legge merke til at Paul McCartneys kjæreste Jane Asher dukker opp som skjønn enke, både anglosaksisk rødhåra og aristokratisk hakeløs. 
Du ellers kommer aldri til å glemme Alan Tudyk i rollen som svigersønn og advokat som av farmasøytiske årsaker finner Guds ansikt i hekken. 
