Maria Mena:«Apparenty Unaffected» 

(Columbia / SonyBMG) 

Et variert og meget bra tredjealbum fra Maria Mena. 
Med «Apparently Unaffetced» har Maria Mena laget sin beste og mest personlige plate til nå. 
Maria Mena har vokst som låtskriver. 

Hun har selv ansvaret for alle tekstene og har også denne gangen skrevet sangene med produsenten Arvid Solvang. 
Kjærlighet og tapt kjærlighet er tema i mange av sangene. 
Musikken er ganske nedstrippet, balladene er i flertall og Maria Mena synger med en inderlighet jeg ikke kan huske fra hennes tidligere plater. 

Det høres rett og slett sårt ut mer enn en gang. 
Albumet varierer fra den popete «This bottle of wine», den morsomme «Boytoy baby» via den vakre, stemningsfulle balladen «Miss you love» til den inderlige duetten «He's hurting me» med Gunnhild Sundli fra Gåte. 
Dette er et meget solid album, et album Maria Mena med rette kan være stolt av. 
