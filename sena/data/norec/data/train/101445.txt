Plateanmeldelse:Bare Egil Band - «Norge på kryss og tvers vol. 
3» 

Spiller lokalt, tenker nasjonalt. 

Bare Egil Band 

«Norge på kryss og tvers vol. 
3» 

Enderimsmester Egil Hegerberg er fremdeles i en klasse for seg selv. 
På alle måter. 
I tredje del av konseptserien der han synger om hvert eneste lille kryss i landet er fokus på områdene nord for Stadt. 

Det inkluderer to sanger om Træna, en nydelig åttitallspopsak for å flytte Bodø lenger sør og den tyslandske (og tidligere liveinnspilte) «Æ39». 

Mer, tja, spesielt, er låten om Slotsfjell-bookingsjefens lem og den om Bergens likheter med et kjønnsorgan. 
«Bergen du er ei fitteby» (selvsagt vel så populær hos bynemesis Trondheim) er ikke slibrig, men tar tilbake begrepet som skjellsord, altså et stygt ord på en, som det synges, fjong ting. 
Jo da. 

Heldigvis prøver han ikke å gjøre dette på bergensk, for dialektforsøkene er platens svakere del. 
I likhet med at ikke alt har samme nasjonale humorinteresse. 
Men produksjonen er hans beste, og platen hans korteste. 

Kjøp den, ikke stream. 
Egils skrevne låtintroduksjoner løfter selv de svakeste låtene betraktelig. 

BESTE LÅT: 
«Bergen du er ei fitteby» 
