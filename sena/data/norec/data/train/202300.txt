Kingston HyperXPredator 512 GB 

En voksen minneplugg på 512 GB med USB 3.0 

Allerede i desember 2012 fikk vi nyss om en minneplugg som ville ha fire ganger så stor kapasitet som dagens varianter. 
Og på CES i januar 2013 ble den lansert. 
Det var Kingston som lanserte den, og har gitt den navnet Predator. 

Nå har vi fått inn et eksemplar til test, men det er en lillebror på "bare" 512 GB. 

HyperX 
Predator 

Minneplugger finner man overalt, til og med i dagligvarehandelen. 
Og hos Clas Ohlson ligger de i "fristelseskurvene" rett før kassa, sammen med barberskum, batterier, superlim og LED-lykter. 

Prisene er lave og kapasiteten er gjerne på 16 eller 32GB, noe som holder til å ta med seg de viktigste dataene når man skal hit eller dit. 

Men skal du frakte mye data må du gjerne over på en portabel disk, og da blir det både mer å dra på og tregere i bruk. 

Men med raskt flashminne og USB 3.0 får du både høy hastighet og kompakt format. 
Hvis du dropper metallesken vel å merke. 

I boks 

Predator kommer i en metallboks som er nesten like stor som en 3,5-tommers harddisk. 
Den inneholder selve minnepluggen, en forlengelseskabel (som ofte er nødvendig fordi pluggen er så stor) og en nøkkelring. 

Minnepluggen har en hylse som kan skyves inn og trekkes ut for å skjule og beskytte selve USB-kontakten. 

Ytelse 

Stor kapasitet krever rask overføring av data til og fra enheten. 
Og ut fra spesifikasjonene er denne i en helt annen liga enn vanlige minneplugger. 

Vi testet med flere forskjellige testprogrammer og fikk disse målingene. 

Konklusjon 

Oppsummert ser vi at skriving av store filer går svært raskt og lesing enda raskere. 
Men rask veksling mellom skriving og lesing av små filer fungerer derimot dårlig. 

Det betyr at Predator er glimrende til overføring av store filer som video og store bildefiler, lyddata og annet som tar stor plass. 

Men det er ikke spesielt lurt å jobbe med redigeringsarbeide med data liggende på denne. 
Det er mer effektivt å kopiere dataene over på en SSD og jobbe på denne, og så ta en kjapp sikkerhetskopi over på Predator. 

Prisen er høy, du slipper billigere med en 512 GB SSD i et USB 3.0 kabinett. 
Det er minst like raskt, men det tar større plass. 

Kingston USB 3.0 DataTraveler HyperX 
Predator 512GB 
