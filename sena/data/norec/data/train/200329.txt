Apple iPhone 6
Vi kommer heller ikke utenom iPhone når vi summerer opp 2014. 
Endelig har Apple kastet seg inn i markedet for større telefoner, og med 4,7" skjerm (og 5,5" på Plus-utgaven) har mange fått nok en grunn til å kjøpe iPhone. 

Den har riktignok ikke støtte for minnekort; ei heller er den vanntett, men Apple-telefonen har en flott skjerm, et svært godt kamera med mange funksjoner (som for eksempel å kunne filme med 240 bilder i sekundet) og en fingeravtrykkleser som virker svært godt. 
Dessuten er økosystemet godt skrudd sammen, med Airplay (som lar deg sende lyd og bilde trådløst til kompatible enheter), nye funksjoner i forhold til OS X 
(operativsystemet på Mac-maskiner) og mer til. 

Fra konklusjonen: iPhone 6 er ikke lenger den superhendige enhåndstelefonen som den har vært frem til nå, men er likevel håndterbar nok. 
Den føles dessuten bra i hånden og har en førsteklasses design, en flott skjerm, topp ytelse og et supert kamera. 

Merk dog at vi ikke anbefaler deg å gå for den billigste modellen, men den med 64- eller 128GB minne. 
Dermed blir prislappen også høy. 
