Kjærlighetstrøbbel?Hun vet hvordan du har det 

Sharon Jones & The Dap-Kings er ihuga nostalgikere. 

||| 
ALBUM: 
Det er ingen hemmelighet at Sharon Jones & The Dap-Kings er ihuga nostalgikere. 

At de siden begynnelsen av 00-tallet har stått i bresjen for en bevegelse der målet har vært å ta soulen tilbake til det gylne seksti- og syttitallet: 
Ei tid da menn var menn (nærmere bestemt sexgrådige geitebukker), kvinner var kvinner (følsomme og forlatt) og svigermor var svigermor (kompromissløse kjerringer). 

Samtidig som musikken som beskrev denne livstilstanden var rå, myk og funky, for ikke å snakke om skammelig dansbar. 

«I Learned the Hard Way» er gjengens fjerde album, og selv om den ikke skiller seg stort fra sine forløpere (eller hadde oppnådd klassikerstatus om den hadde blitt gitt ut for 40 år siden), har den likevel denne magiske varme kvaliteten, som gjør at man får lyst til å invitere hele nabolaget på mat, vin og koselig politikkdebatt. 
