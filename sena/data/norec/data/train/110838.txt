Beastie Boys:«Hot Sauce Committee Part Two» 

(EMI) 

Endelig gøy med Beastie Boys igjen. 

Så bra har ikke disse gutta vært siden nittitallet. 
Første fullverdige album på sju år er en latterlig sammensauset oppvisning i klassisk Beastie-egenart, der overgangen mellom låter og sjangere er harmonisk sømløse, og innfall og utfall fabelaktig festlige. 

New York-trioen var retro allerede på sampleklassikeren «Paul's Boutique» (1989) - årets saus er i samme liksomdaterte gryte, der like deler enkeltlåter og albumhelhet sammen manifesterer trioens enestående punkhiphopgalakse. 
Og det på et album som har noe så genialt idiotisk som en fargelagt QR-kode som cover. 

BESTE LÅT: 
«Don't Play No Game That I Can't Win» 

TOR MARTIN BØE 
