Populært musikk-eventyr
Prokofievs verk «Peter og ulven» er noe så sjeldent som et vakkert og velklingende musikkpedagogisk eventyr. 

Filmatisering: 
Suzie Templeton 

Denne lørdagskonserten var svært godt besøkt av «barn i allealdere», som det heter. 
Kilden hadde annonsert den som passende fra fem år ogoppover. 
Jeg dristet meg til å ta med en anmelderassistent på drøye tre. 
Forham ble det noe i sterkeste laget, særlig til å begynne med. 
Det skyldes atfilmskaperen har laget en rammefortelling rundt folkeeventyret, og denne har enganske brutal åpning der vesle Peter blir mobbet og banket opp av noen skumle,store barn. 

Men når musikken kom i gang, som vanlig velspilt avKristiansand symfoniorkester, denne gangen med Lars Erik ter Jung som dirigent,fungerte det også for treåringen. 
Det var som om musikken tok litt brodden avden ganske krasse filmatiseringen. 
Men også musikken er jo skummel, særlig nårdet buldrer av jegernes skyting og når ulven nærmer seg faretruende. 

Kombinasjonen av filmvisning og orkester er ikkeuproblematisk. 
Musikerne må forståelig nok ha lys på notebladet. 
Dette girsåpass mye lys i salen at filmen ikke helt kommer til sin rett. 
Den blir blassstort sett gjennom hele visningen. 

Verket er svært kort, omkring en halvtime. 
Konserten ble noeforlenget ved dirigentens introduksjon til de ulike temaene. 
For de minste vardet antakelig lenge nok å sitte stille. 
Større barn og voksne hadde nok hattglede av om konserten i tillegg hadde inneholdt et eller to rene orkesterverkenten i forkant eller etterkant av «Peter og ulven». 
Det fins jo mye musikk somappellerer til et svært ungt publikum. 
