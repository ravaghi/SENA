Plateanmeldelse:Anna Calvi - «One Breath» 

Stormfulle høyder. 

ALBUM: ROCK Anna Calvi «One Breath» (Domino/Playground) Egghodenes egghode, Brian Eno, er fan av Calvi, en halvt italiensk britisk sangerinne med operapondus, fyrig gitarteknikk og konsentrert, streng fremtoning. 

Trioformatet kan fortsatt minne om PJ Harvey (alltid en av de beste tingene det er mulig å minne om). 
Men de mer klisjépregete mariachi- og Morricone-tendensene er tonet ned nå, til fordel for eruptive strykerarrangementer som smaker av moderne klassisk- og kormusikk. 

En sanselig lytteopplevelse, på den andre siden av skalaen fra smålåten indie. 
«One Breath» er rock som teatralt skjebnedrama, og et annetalbum som gjør nøyaktig det et annetalbum skal: 
Avdekker ytterligere et lag ved et åpenbart betydelig talent. 

BESTE LÅT: 
«Eliza» 

MORTEN STÅLE NILSEN 
