The Priests - «Noël»
Høytid og prakt. 

Skal du komme i tradisjonell julestemning med høytid og kjente julesanger, er The Priests' juleplate et godt valg. 
De tre katolske prestene fra Nord-Irland erobret det klassiske musikkmarkedet for et par år siden, og med kor og Royal Philharmonic Orchestra i ryggen byr de på musikalsk jul som funkler av pomp og prakt. 

Gode arrangementer sørger for nødvendig variasjon og ulike stemninger, fra festlige «Ding Dong Merrily On High» til undrende «What Child Is This». 
De tre prestene kunne nok ha variert litt mer seg i mellom, men det bøtes på når Shane Mac-Gowan trår til med skeiv og rusten sang på «Little Drummer Boy». 

BESTE LÅT: 
«Little Drummer Boy/Peace 
On Earth» 

CARL PETTER OPSAHL 
