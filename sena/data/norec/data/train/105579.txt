Line Larsen - «The Road Not Taken»
(Columbia / Sony) 

Da kaller vi henne lille-Larsen. 

Denne stavangerjenta har mange års fartstid, og det er da også med god fingerspissfølelse hun solodebuterer. 
Larsens gitarbaserte pop er esoterisk og intrikat arrangert, med lag på lag av barokk-klingende strengeinstrumenter og en tidvis voldsom iver etter å stappe veldig mye inn i hver sang. 

Det fungerer veldig godt på skumlerier som «One Of You», og på sprudlende «Oh Love» og «Make A Stand» er det tydelige linjer til en annen Larsen omtalt på disse sider. 

Albumet lider under en viss stilforvirring; et par låter i døsig trip hop-landskap utfordrer platens momentum midtveis. 
Men ikke verre enn at vi ser frem til mer fra dette lovende talentet. 

BESTE LÅT: 
«Oh Love» 
