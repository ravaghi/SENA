Abba på høyden
Helt OK gjensyn med en tid og en epokegjørende popgruppe. 

HANDLER OM: 
Abba på turné i Australia på midten av -70-tallet. 
Mange konsertopptak, med en knøttliten «dramatisk» historie omkring: 
Radio-DJ`en jakter heseblesende på et ikke avtalt intervju over det ganske kontinent. 

DOM: 
I disse «Mamma Mia»-tider er det utvilsomt interessant å få en bit «real deal». 
Og ærlig talt: 
Denne filmen er faktisk langt å foretrekke. 
Den gir et artig tilbakeblikk, spiller sanger man ikke lengre så ofte hører og den forklarer en god del om fenomenet Abba og deres fenomenale evne til musikalsk kommunikasjon - i sin tid og på dét kontinentet den svenske supergruppa kanskje satte varigere spor enn noe annet sted, nemlig i Australia. 

Heldigvis er det ingen super-remastering av sangene. 
Og heldigvis er den tette og nærmest barnslig begeistrede tilnærmingen den da purunge regissøren Lasse Hallström har til gruppen - og kanskje særlig til Agneta Fältskog. 
Skal vedde på han var dypt og inderlig forelsket! 

VGs anmelder var svært negativ og kalte filmen «tynn» (og ga den terningkast 2) i 1977. 
Ytre sett har han helt rett; radiomannens Abba-jakt er fortsatt idiotisk og stressende. 

På den annen side - nå: 
Nostalgien er helt super! 
