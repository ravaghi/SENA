Tankevekkande bok om ME
BOKMELDING: 
Florence Nightingale og Theodore Roosevelt hadde truleg ME. 

Silje Bergum Kinsten: 
«Jeg vet ikke helt hva det er», 203 sider, Flamme forlag 

I denne skjønlitterære debutboka blir det henvist til ein artikkel frå 2013 som samanliknar ME med nevrasteni som var ein utbreidd diagnose i Vesten frå 1880 og 1930. 
Nevrasteni og ME liknar kvarandre i symptom men i motsening til ME var nevrasteni ein høgstatus-sjukdom som var ”(...)et legitimt resultat av heroisk innsats fra intelligente ”leaders and masters of men(...)” Kjende folk som Florence Nightingale og Sigmund Freud hadde denne diagnosen. 
I motsetning til nevrasteni er ME ein kvinneleg konnotert lavstatussjukdom. 
Kvinner med ME blir stigmatisert som kvinner som ikkje ”klarer presset” gir opp og sjukemelder seg. 
Denne debuten gir eit innblikk i korleis det er å få ein slik diagnose og ei undersøking av kva ME er. 

Bergum Kinsten startar romanen med tette sider med prosa for å skildre livet og påkjenningane i kvardagen for hovudpersonen før kollapsen. 

Etterpå er sidene luftige med enkle setningar. 
Er det dikt? 
Det veit eg ikkje, men hovudpersonen er i ein tilstand med begrensa kapasitet og då passar det godt å minimere språket til det absolutt nødvendige. 

Det er tydeleg at hovudpersonen her er utsett for eit umåteleg arbeidspress. 
Ho er alltid på etterskot, lovar ting ho ikkje klarer å halde som gjer folk sinte. 
Er det arbeidspresset som førte til ME? 
Det verker som denne diagnosen ligg på den enkelte sine skuldre så lenge forskarane ikkje har funne den biologiske grunnen. 
Og det er forbaske urettvist. 

Her er også sarkasme over sjukelønsordninga og mannlege forskarar som påpeiker at kvinner er oftare sjukemelde enn menn og insinuerer at kvinner ikkje er sjuke men berre hevdar at dei er sjuke. 
Som hovudpersonene lakonisk seier: 
”Fødselsåret mitt kan jeg dessverre ikke få gjort noe med, men jeg vurderer kjønnskifteoperasjon. 

Eventuelt kan jeg invitere den første økonomen, han som vil endre sykepengeordningen, hjem på en ingefær-og gurkemeieshot, eller en kopp te.” 

”Jeg vet ikkje hva det er” er ei lettlest og tankevekkande bok om ME. 
Boka kan engasjere til meir forsking og kunnskap om denne stigmatiserte diagnosen så folk med sjukdomen blir tekne meir på alvor og får hjelp. 
