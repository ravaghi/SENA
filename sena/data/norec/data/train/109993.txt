Film:Slaktetid i New York 

Alle de slemme gutta går bananas i denne endimensjonale actionthrilleren. 
Det er rene slaktetiden. 
Regissør Yakin er stilsikker og effektiv i de massive biljaktscener og når det gjelder de ulike nedslaktinger i Manhattans hoteller; litt Tarantino - men uten Tarantinos vidd. 

Det oser av testosteron fra første slag når actionhelt Jason Statham i ensom majestet må redde en kinesisk jentunge fra å bli torpedert av gangsterne. 
Hun besitter en enestående evne; hun husker alle tall og tallkombinasjoner, noe som gjør henne til en levende datamaskin - med den fordelen at det hun vet ikke kan spores opp av uvedkommende. 
Deler av dette er en fartsfylt orgie. 
Filmen stjeler rått fra ulike sjangre i basen av action/krim/thriller. 
Noe mørk humor kan spores, men adrenalinkicket drukner i ren overdose. 
