The North:«No Borders» 

(West records) 

Debutalbum med egen musikk fra fem musikere bosatt i Tromsø. 

Låtskriver og vokalist Heidi Johansen er The Norths naturlige frontperson. 
Hun har en særegen stemme, og sammen med bandet tar hun lytteren inn i musikk som det ene øyeblikk har irske toner, andre ganger låter franskinspirert og i andre melodier har russiske toneganger. 
Det er sprikende, og bandet vil så gjerne vise at de vil sprenge grenser. 
De lykkes ikke helt. 
De gode melodiene som skal «dra» plata, finnes ikke, men sanger som «Alosja» og tittelmelodien har absolutt elementer å bygge videre på. 
