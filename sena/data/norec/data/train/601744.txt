Lett forglemmelig
Hun hadde kjempesuksess med albumet “One of the boys” i 2008. 
Oppkjøringen mot “Teenage dream” har vært like perfekt kommersielt sett med hitsingelen “California gurls”, med Snoop Dogg som gjest. 
Dessverre så er det totale innholdet lett å glemme. 
Katy Perry og hennes produsenter har sikkert hatt et høyt nok budsjett til å gjøre det de ville, men låtene er tynne og gjennomsiktige. 
Tekstene handler selvsagt mye om festing, kjærlighet og sex. 

”Teenage dream” høres for så vidt ålreit ut under den første gjennomlyttingen, men spenningsmomentene forsvinner like fort som melodiene glir inn. 
Lady Gaga, Pink og Rihanna klarer å engasjere og forføre med sitt artisteri. 
Katy Perry havner et stykke bak i den glamorøse popkøen med dette albumet. 
