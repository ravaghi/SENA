Klovner i kamp:«Ørnen tek ikkje unga» 

(Tuba) 

Tamt, ujevnt og skuffende. 
Med Odd Nordstoga som gjestartist skapte Klovner i Kamp et øyeblikks hiphop-magi med singlen «Syng», men forventningene til albumet «Ørnen tek ikkje unga» blir ikke innfridd. 

Kvartetten Aslak «Alis» Hartberg, Esben «Dansken» Selvig, Thomas «Fingern» Gullestad og Sveinung «Dr. S» 
Eide svikter med andre ord når det gjelder. 

Albumet «Ørnen tek ikkje unga» er rett og slett en skuffelse. 
Gutta har det fortsatt i kjeften, men de har ikke så mye spennende å fortelle, liksom. 

Låtmaterialet er ujevnt og lite spenstig. 
I mine ører kan det virke som idétørken har rammet bandet med full tyngde. 

Mulig at magre budsjetter er en forklaring på hvorfor det låter så tamt. 
Det sytes og klages i alle fall så det holder på åpningssporet «Spenn», uten at albumet blir mer interessant av den grunn. 

Ultrafengende «Synd» er nevnt. 
Sammen med «Vekk meg» og «Elefanten» hever den albumet til noe som harde fans saktens kan sjekke ut, om ikke annet. 

ESPEN A. HANSEN 
