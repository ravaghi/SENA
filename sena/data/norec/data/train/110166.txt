Jason Mraz:«Love» 

(Atlantic/Warner) 

Begavet og behagelig. 

Alle burde lage kommersiell pop som Jason Mraz; nydelige, flytende melodier bak en ytterst behagelig stemme, ypperlige og uforutsigbare stryke- og blåsearrangementer som skyr A4-formelen og med islett av genre fra soul til klassisk amerikansk visesang. 
På sitt beste er det låtskriverkunst à la Paul Simon som Mraz driver med på «Love». 

Klisjéfrie kjærlighetstekster har han også. 
Produsent - og norsk «Voice»-mentor - fra forrige album, Martin Terefe, er med kun på låtskriversiden denne gangen, uten at uttrykket er nevneverdig annerledes. 
Mraz vet hva han vil, og likte du knallhit'en «I'm Yours» fra 2008, har du mer vellydende, duvende feelgood fra Jason Mraz her! 

BESTE LÅT: 
«The Freedom Song» 
