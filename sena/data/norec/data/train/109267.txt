Plateanmeldelse:John Newman - «Tribute» 

«We love the 90's», uironisk. 

På høy tid at det stakkars, ihjelpiskede åttitallet får avlastning retromessig, og her kommer et 23 år gammelt britisk stjerneskudd til unnsetning. 
Med en dose nittitallspop. 

Newman har en ru, klassisk Stax-røst som i fjor gjorde ham kjent via Rudimental-slageren «Feel The Love», og med enda en nummer én-hit i ryggen («Love Me Again») har han stormet til topps i hjemlandet - og høyt på VG-lista - med denne debutplaten. 

Det er ikke så rart, for det er ikke bare karriereforløsningen hans som minner om Seal. 
«Tribute» har mange gode poplåter rammet inn av sveipende strykere, kyndig koring og euforiske pianotriller fra househåndboken. 

Litt vel markedstilpasset, men produksjonen er lekker og Newman overbevisende intens. 

BESTE LÅT: 
«All I Need Is You» 
