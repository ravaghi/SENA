The Middle East:«The Recordings Of The Middle East» 

(PIAS/VME) 

Det nye stille store. 

Dette bandets stillfarne, indiemarinerte folkrock formelig hvisker «skjeggete kanadisk kollektiv!», så det er nesten forbausende at de stammer fra Australia. 
Navnet deres tok fyr under South By South West-festivalen i mars, og de er allerede booket til den norske festivalsommeren. 

Det er ikke vanskelig å bli venn med bandets beskjedne uttrykk, som låner av Bon Ivers ensomhet, Sigur Rós' androgyne crescendoer og Fleet Foxes' kontakt med naturkreftene. 
Foreløpig mangler de en egen joker å slå i bordet med, men det vil forhåpentlig komme; dette er en seksspors EP å pirre appetitten med. 

BESTE LÅT: 
«Blood» 
