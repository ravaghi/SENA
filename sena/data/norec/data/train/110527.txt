En manns nullpunkt
Det skjer ikke stort når en manns liv går i oppløsning. 
Ikke i filmen, heller. 

HANDLER OM: 
En fremgangsrik mediedirektør opplever at kona dør og livet generelt fremstår som totalt meningsløst. 
Det eneste han finner på, er å følge den ti-årige datteren til skolen - og vente på henne i parken utenfor. 

DOM: 
Det står ikke til å nekte: 
Dette er en temmelig sær film. 
Men uhyre velspilt på sine egne premisser. 
Dessuten dypt alvorlig, og til tider interessant. 
Så den tålmodige publikummer, med evne til refleksjon og alvor, vil føle seg beriket. 

JON SELÅS 
