Suggererende mystikk.
Regi: 
David Lynch Amerikansk. 
Produksjonsår: 1986. 
Genre: 
Psykologisk theriller. 
Aldersgrense: 15 år, frarådes under 15. 

MED: 
Isabella Rossellini, Kyle MacLachlan, Dennis Hopper, Laura Dern, Hope Lange 

«Blue Velvet» hadde Norgespremiere i april 1987. 
VG's anmelder Borghild Maaland lot seg forføre av filmens eggende kraft. 
Nå settes David Lynch' film opp på kino igjen. 

HANDLER OM: 
«Filmen griper tak i deg, ryster deg med sine grusomme og perverse elementer. 
Det er en fæl film, men også fascinerende og ulidelig spennende, het det i anmeldelsen dengang. 

Isabella Rosselini spiller en ulykkelig sangerinne med sadomasoscistiske tendenser, Dennis Hopper er en pervers galning, og duoen Laura Dern og Kyle MacLachlan er et ungt uskyldig collegepar, som gradvis oppdager nye sider hos seg selv. 
David Lynch borer inn i de mørke, dystre underliggende toner både hos enkeltmennesker og i et småby-samfunn. 

DOM: 
«Som en mystisk eggende tone klinger Bobby Wintons gamle slager «Blue Velvet» gjennom dette suggererende marerittet», avsluttet anmelderen. 
