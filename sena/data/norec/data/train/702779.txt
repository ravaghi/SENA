Og så kravnene da
Og som ikke utslettelse var nok. 

Den som ikke ivaretar miljøet slik Gud bestemte, risikerer at kråkene kommer. 
Det vil si: 
I denne amerikanske thrilleren heter kråkene ravner, og kra-kravnene samler seg og samarbeider og hiver digre steiner fordi fundamentalistene i kristenbøgda ikke var flinke nok til å holde fremmede på avstand. 

«Kaw», som jeg går ut fra betyr kra, har en imponerende naiv handling, og den er dårligere spilt enn følsomheten i ukontrollert tarmbevegelse. 
Sean Patrick Flanery er en sheriff for en skandinavisk-inspirert bondebefolkning med så store skyggeluer at de kan spise middag under dem i regnet. 
Betty på bua skuler på verden, kveker-Edvard med desemberskjegget har hammeren klar, og han treng han vel no, for fuglene hakker hjernemasse og lensmannsbetjenten måper så konsekvent at det ser ut som om han datt ned fra himmelen og utrydda metaforene. 

Utelukkende for fanatiske samlere av kuriositeter. 
