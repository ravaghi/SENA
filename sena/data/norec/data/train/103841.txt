Enrique Iglesias:«Seven» 

(Interscope/Universal) 

Kort sagt: 
Denne plata mangler den STORE slageren! 

Men det betyr ikke at Enrique Iglesias har laget noen katastrofal dårlig plate. 
Det har han nemlig ikke. 
Han har selv vært med og skrevet alle sangene på «Seven», mens tekstene hovedsakelig er ført i pennen av duoen Paul Barry og Mar Taylor, som Enrique har jobbet mer før. 
«Seven» har mindre latinopop, og mer amerikansk-inspirert pop enn han har hatt på sine tidligere plater. 
Han klarer ikke helt å overbevise på plata, selv om «You rock me», den tøffe «Free» og poplåta «California Callin'» viser noe av hva Enrique Iglesias er god for. 
