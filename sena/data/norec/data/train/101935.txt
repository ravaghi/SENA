Plateanmeldelse:Bloody Beach - «Bloody Beach Pirate Radio Presents» 

Sjøsykt fengende poptull. 

ALBUM: 
INDIEPOP Bloody Beach «Bloody Beach Pirate Radio Presents» (Nabovarsel) 

Denne bergenskvartetten blander Tame Impala med Primal Scream, vest-afrikansk highlife og The Beatles' beste B-side («Rain»). 

Om du ikke skjønte det allerede i albumtittelen: 
Tøysete, rotete, kaotisk elektronisk popskjevheter. 
Ingen av låtene ligner på seg selv. 
Eller noe annet. 

Hva de egentlig synger om er ikke så viktig. 
Det er ikke alltid de synger heller. 
Vokalen kan minne om Shaun Ryders monomani. 
Innledningsvis fremstår musikken komponert etter innfallsmetoden i ulendt farvann. 

Etterhvert viser låtene seg som sinnssyke små popperler, der man hele tiden oppdager noe nytt å juble over. 

BESTE LÅT: 
«Disco Impaler» 
