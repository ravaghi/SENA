Plateanmeldelse:Ni liv - «Leva meg opp» 

Fra Telemark til Tennessee. 

ALBUM: 
POP 
Ni Liv «Leva meg opp» (Grammofon) Det er Ni Liv-sjef Jon Solberg som selv synger den innledende frasen i «Anneli», og nettopp i dette strekket ligger da også Ni Liv musikalsk - mellom rotnorsk poptradisjon med forsiktig innflytelse fra folkemusikken og melodiøs, frisk amerikansk heartland-rock. 
Telemarkana, som Ni Liv selv kaller det. 

Låtmaterialet fremstår noe ujevnt, men uttrykket er rufset opp en smule og livefølelsen mer sentral i studio. 
Sånn sett har Ni Liv tatt et steg vekk fra merkelappen «Hellbillies' lillebrødre» og fått mer egenart. 

Bandet rendyrker en rytmisk positivitet som også gir gjenklang i tekstene - det er glimt i øyet på det meste denne gjengen gjør. 

Og de er absolutt verdt å følge videre. 

BESTE LÅT: 
«Ventar på ei natt». 
