Det tok ti år og mye krangling å få gitt ut dette albumet
Bandmedlemmene ble så uenige at «Restore To Past» ble lagt på is. 

ALBUM: 
Restore To Past er et ganske hemmelig prosjekt, sjøl om vi veit at blant de 18 (!) i bandet fins det medlemmer fra blant andre Euroboys, Paperboys, Gluecifer, Jim Stärk, Beezewax, Ulver, King Midas og Cato Salsa Experience. 

Det er sånne konstellasjoner som umiddelbart får merkelappen «supegruppe». 

Ti år Men det er ikke så mye supert over dette bandet, mer en dempet og tilbakelent stemning som vokser på deg ved gjentatt lytting. 

Det er alltid en god følelse. 

I hovedsak flyter låtene på en bølge av folkrock og vestkyst/California anno 70-tallet. 
Låtene, skrevet av Kristian Romsøe (Schweinhund) og Leifson Persbraaten (Bob Hurts), er sommerlette - med fine harmonier, spesielt fra søstrene Tora T. og Ragna T. Engstad. 

Myke søskenharmonier er vi for. 

Lett og luftig Ironisk er den beste låten også «sangen som ødela alt», ifølge drivkraften bak prosjektet, Romsøe. 

Romsøe synger litt her og der, men kunne sunget mer. 
«Desert Drive» er dessuten, sammen med «Sound Of 23» og «Rest In Lush Meadows», albumets beste låter. 

Tom Petty Romsøe og co. hadde tenkt seg noe annet, noe a la Odd Nordstogas «Luring», med fele og munnspill. 

Men tekniker (og trommeslager/perkusjonist) Anders Møller (Euroboys) ville det annerledes. 
«Desert Drive» fikk i stedet et umiskjennelig Tom Petty-preg, også fordi stemmen til Romsøe likner på Petty. 

Uenighet 
Den kunne vært døråpneren til noe stort, men uenighet om låta førte til at samarbeidet gikk i stå. 
Prosjektet ble sluttført med forskjellige medlemmer. 

Sju år etter kunne de endelig samles igjen, men det tok tre nye år før albumet nå er helt i mål. 
Vi drister oss til å kalle det «Jim Stärk møter Euroboys» - her representert ved henholdsvis Einar Stokke Fadnes (piano) og Trond Mjøen (gitarer) og Mats Engen (bass), Anders Møller og Mjøen. 

Og i helga tok Restore To Past bandbilder... 
