Trigger appetitt og reiselyst
Sjanger: 
Komedie 

Land: 
USA 2014 

Regi: 
Jon Favreau 

Manus: 
Jon Favreau 

Skuespillere: Robert Downey Jr., Sofia Vergara, John Leguizamo, Scarlett Johansson, John Favreau, Dustin Hoffman 

Aldersgrense: 
Tillatt for alle 

Egnethet: 
Ungdom/voksen 

Jon Favreau, som de senere årene har jobbet mye med store studiofilmer som «Iron Man» og «The Avengers», tar det helt ned til basisbehovene med filmen «Chef». 
Favreau har både skrevet, regissert og spiller hovedrollen i filmen, og det er absolutt en severdig «feel good»-film. 

Mesterkokken Carl Casper (Favreau) har store kreative ambisjoner, men må føye seg etter sjefens (Dustin Hoffman) ordre på restauranten han jobber i. 
Til slutt flyter glasset over, og han må se seg om etter en ny jobb. 
Han bestemmer seg for å starte på nytt i en matvogn, og det blir en smaks— og opplevelsesrik kjøretur gjennom USA. 

Mat og matkultur er i fokus, men på samme tid handler det like mye om et sårbart far og sønn-forhold, yrkesstolthet, og om hva som er viktig i livet. 
Favreau tar også et oppgjør med kritikere, i dette tilfellet en matkritiker spilt av Oliver Platt. 
Filmen får også frem fordeler og bakdeler med sosiale medier på en ny og interessant måte. 

Filmen viser frem mange spennende steder i USA, som Café Du Monde i New Orleans, nattklubben Hoy Como Ayer i Miami og Franklin Barbecue i Austin. 
Det vekker både appetitten og reiselysten, og samtidig trigges dansefoten av alle de smektende cubanske tonene som spilles i bakgrunnen. 
