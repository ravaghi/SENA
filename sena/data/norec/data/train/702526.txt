Rosemary's joggere
Dette kunne vært en parodi, men blir etter hvert en ganske urovekkende thriller om uventa ting: 

Etter Rosemary-modellen blir et ungt New York-ektepar fanget i en leilighet av de fanatiske senior-joggerne. 
De etter hvert ganske gamle folka er treningshysteriske bodyfat-fascister, som i stedet for å sitte på atskilte trebenker og beklage kommunens vær, renner rundt i flyktig bomullstøy. 

Australske Portia de Rossi, som ellers er kjæresten til Ellen DeGeneres, spiller den mistenksomme kona, mens Dean Cain etter hvert er blitt like bred som Steffen Tangstad på tross av at han er påtakelig trang i nøtta. 

De fleste tingene i denne lille TV-thrilleren er overtydelige, men til gjengjeld skjønner du hva som skjer. 
Plutselig forsvinner andre unge par fra leiegården. 
Ektemannen blir mistenkelig impotent. 
Hadde de salpeter i XL1-en – nei, han traff en blondine som jogger! 
Med begge beina. 
Djevelen er ikke med denne gang, men han liker garantert den lille filmen. 
