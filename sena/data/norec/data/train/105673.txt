Big Boi - «Sir Lucious Left Foot... The Son Of Chico Dusty»
Den ene halvdelen av OutKast er 35, hvilket i hip hop-år er synonymt med honnørrabatt på bussen. 

Likevel går han nå hen og lager det som kan være årets mest innholdsrike og morsomme album i genren. 
De mange gjesteopptredenene er upåklagelig inkorporerte. 
Sexvitsene sitter, til en gift trebarnsfar og kenneleier (!) å være, løst. 
Rimene er ilende originale, og følelsen av eksentrisk vitalitet er ved første ørekast nesten overveldende. 

Det er ikke gitt at albumet vil servere hits til «kidsa». 
Primært er dette en lise for lyttere som er gamle nok til å ha blitt en smule desillusjonert av hip hop. 
Det svekker ikke inntrykket av en uvanlig oppfinnsom langspiller. 

BESTE LÅT: 
«Shutterbug» 

MORTEN STÅLE NILSEN 
