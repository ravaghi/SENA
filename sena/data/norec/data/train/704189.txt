Friske lån fra popens gullalder
Åpningskuttet "In the darkness" lyder som en glemt låt fra Beatles-albumet "Magic mystery tour". 
Påfølgende "No destruction" er Bob Dylans "It's all over now, baby blue" med Velvet Underground og Stones lurende i skyggene. 
Vi snakker om en gruppe som tar godt for seg av 60-tallet. 
Den hjemmelagde musikken til Sam France og Jonathan Rado gjorde at Richard Swift fra The Shins fattet interesse for California-duoen. 
Han er produsent på Foxygens første skikkelige plate; en overflod av gode melodier, popreferanser og temposkifter. 

Du hører ekko av Ian Hunter og Steve Harley i "On Blue mountain" og av Kinks i "Shuggie". 
En rundreise som med sin friske freidighet funker utmerket, minus psykedeliaen mot slutten. 

Beste spor: 
"In the darkness", "No destruction", "San Francisco", "Shuggie". 
