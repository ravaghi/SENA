En vei å gå
Vokalist Rebecca Reimer og gitarist Vidar Arntsen utgjør Myrull. 
Det var noe uferdig over det de leverte på utestedet Revolver. 

De hadde med seg en musiker til som fylte opp lydbildet, men det var ikke lett for dem å skape en god konsertstemning i det mørke kjellerlokalet. 

Myrull var litt feilplassert scenemessig fredag kveld. 
Det var heller ikke særlig mange publikummere til stede for å høre på duoen fra Flekkefjord. 

Dette er et ferskt prosjekt, og Myrull har en vei å gå før vi snakker om et konsertkonsept som sitter skikkelig. 
Noen av låtene som de framførte var helt ålreit, ikke minst ”Raus”. 
Det er bare å følge med på deres viseaktige folkrockferd videre. 
Snart kommer de med sin første plate. 
Konserten de gjorde på Revolver var ikke all verden å snakke om. 
