Filmmusikk:«Izzat» 

(SonyBMG) 

Et strålende tverrsnitt av det beste og mest basiske i norsk rock. 

Ettersom det er gitarist i «no bullshit»-bandet Gluecifer, Captain Poon, som har satt sammen denne platen, legges ikke uventet fokus på rå, ærlig og entusiastisk rock 'n' roll uten sminke og ytre fiksfakserier. 
Med engasjerte liner-notes loser Poon oss gjennom bakgrunn for utvalget, fra Kjøtt og Kung Fu Girls til Amulet og Brut Boogaloo. 
Selvfølgelig finnes det også velvalgte låter fra mer kommersielle navn her, som Raga Rockers, We, DumDum Boys, Madrugada og Ricochets. 
Et must for alle norsk rock-interesserte, eller som Captain Poon selv skriver om Backstreet Girls: 
Meningsløs skive å ikke ha! 
