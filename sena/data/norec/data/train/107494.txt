Nine Inch Nails «With Teeth»
(Interscope) 

Industrimetal er ikke fryktelig hipt om dagen, men Trent Reznor og Nine Inch Nails holder koken på albumet «With Teeth». 

Nine Inch Nails lager fortsatt dystre, mørke og skurrende låter. 
Trent Reznor kommer ikke opp med mye nytt, men han er fortsatt kapabel til å skru sammen fengslende rå og øredøvende saker. 

Gode eksempler er «Every Day Is Exactly The Same», «The Collector» og «With Teeth», samt «Only», som er en meget fengende låt av det skrudde og sugende slaget. 

Hyperaktive «Getting Smaller» er rocka og frenetisk, faktisk en av de beste låtene jeg har hørt på lang tid. 
Om dette er gode nok unnskyldninger for å kjøpe enda et Nine Inch Nails-album, er jeg derimot litt usikker på. 

ESPEN A. HANSEN 
