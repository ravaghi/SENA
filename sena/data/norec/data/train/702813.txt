Bare merkelig
Jackass-presidenten Johnny Knoxville gjør bare merkelige ting. 

Komedien «Daltry Calhoun» ser mest ut som en Disney Channel-sutrer for førpubertet etter kl. 19.00 – og den eneste vitsen er at Daltry blir rik på å selge gress. 
Og det er i denne filmen plen. 
Altså ikke marihuana-gress. 
Gress til golfbaner. 

Han oppsøkes av døende ekskjæreste, og hun har med ei 14 år gammel jente som spiller gitar og snakker veslevoksent. 
Mer skjer ikke, bortsett fra at Juliette Lewis har tatt på seg en småby-klok Jackie Kennedy-personlighet og ser litt mindre ut som et giftig dyr enn hun pleier. 

Mens du venter på at filmen skal handle om noe som får voksne mennesker til å glemme Hennes og Mauritz-brosjyren, dør interessen. 
Darwin fjernet den også. 
