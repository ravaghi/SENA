Stor ståhei for (nesten) ingenting
Vilter, fargesterk og poengløs forgåelse av Terry Gilliam, med Heath Ledger i hans aller siste rolle. 

HANDLER OM: 
Dr. Parnassus reiser rundt i det moderne England med sin gamle varietékjerre, sin datter og sine ansatte. 
Parnassus er 1000 år gammel, og har mystiske og fantastiske evner - når han ikke er full. 

Men han har inngått en skjebnesvanger avtale med Djevelen, med sin egen datter som innsats. 
Alt ser håpløst ut, inntil en mystisk ung mann en dag reddes, hengende etter nakken under en bro i London. 

DOM: 
Dette er filmen som akkurat nå vil bli husket for at Heath Ledger døde under innspillingen - og ble erstattet av vennetrioen Depp, Law og Farrell. 

Men ser jo Ledger og hans talent - og blir vemodig. 
Men må også registrere at det nok er langt andre ting som vil bære minnet hans videre, først og fremst «Brokeback Mountain» og «Dark Knight». 

«Parnassus» er ellers en ytterst livlig og surrealistisk forgåelse i den vidløftige form og stil som både kjennetegner regissør Gilliams Monty Puthon-fortid og hans senere grenseløse fortellerkåthet. 

Det er fargerikt, grotesk, til dels vakkert, til dels stygt. 
Men akkurat «Parnassus» går etter hvert på grunn fordi allverdens eksplosiv energi underveis, helt faktisk leder frem til absolutt ingenting! 

Det nesten fascinerende ingenting. 
