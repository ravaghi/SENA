Vakkert
Emo og postrock i et blomstrende tungekyss 

YPOFH er tilbake fem år etter debuten, og denne gang i en spektakulært flott 32 siders innpakning laget av Hans Hansen og Hanne Grieg. 
Det er en ny trend med crossover kunst-prosjekter, og det er både spennende og et kjært velkomment tilskudd i tider med stupende cd-salg. 
YPOFHs musikk er glad i store rom å boltre gitarene og gjemme vokalene sine i, og deres lagvise instrumentering med nyforelskede gitarer og cellomelodier går nesten rett hjem. 
Det blir til tider rett og slett for mye av det gode, og man savner noe salt etter alt det søte. 
Når gassen er i bånn på «I Think E.T. 
Is Involved In My Family» blomstrer en intensitet som gjerne kan rendyrkes ennå mer. 
Et vakkert album, med godt utspekulerte arrangementer og fine melodier, som godt kan vise seg å bli sommerens store stemningsskaper. 

STEPHAN MEIDELL 

Enig med vår anmelder? 
Si din mening. 
