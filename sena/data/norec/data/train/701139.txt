Da Vinci Junior
Ja. 
Dette er en slags Da Vinci-kode for barn, og ja, ganske riktig, det snakkes uendelig mye. 

Men filmen inneholder også uskyldige tilløp til Blomkvist-action, Bornholm er en nem ø, solen skinner når den skal og Danmark er et velprøvd norsk sommerland. 

Ridder uttales på dansk rhr, og historien fordrer at den fiffige fonetikken anvendes rett ofte. 
En gutterom-nerde, ei skvær sommerjente, en Arsenal-gutt og en lillesøster kommer i den ubesindige situasjonen at de oppdager hvordan Det Svarte Brorskap ikke bare er ute for å ta Tempelrhr-nes skatt med Paktens Ark, men til og med hiver presten Johannes fra en klippe. 
Klibbe. 
Slik at han dør av det. 

Ved mystiske tegn, omstendelige latinstudier, mye sykling i skov, mye dirking av lås og en hel rekke særdanske «hva gør vi nuh»-mimikker, kommer børnene til et slags klimaks med improvisert induksjon og anakronistisk sverdkamp. 
Da har de natten før blitt forfulgt av De Svarte Ryttere på knallerter, en Ringenes Herre-allusjon som vil more de store. 
Heltene har navn som Julie Grundtvig Wester og Niklas Svale Andersen, og sånn ser de ut, for dette er antakelig barn som har sett så mye velstand at de smiler mens de sover. 
Gudskjelov for det.U hæ!: 
Nicklas Svale Andersen, Julie Grundtvig Wester, Frederikke Thomassen og Christian Heldbo Wienberg er tatt av de svarte rytterne. 
