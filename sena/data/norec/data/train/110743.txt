Slipknot «All Hope Is Gone»
(Roadrunner/Bonnier Amigo) 

Ikke så sinna lenger. 

Tematikken hos de bemaskede metal-heltene i Slipknot har riktignok ikke forandret seg stort - her er det tilstrekkelig med død og deprimerende dævelskap - men med Dave Fortman i produsentstolen har det musikalske uttrykket blitt finslipt, lettere og til tider irriterende behagelig. 

Mye av den desperate eggen fra tidligere er borte, og en låt som «Snuff» er til og med noe så sjeldent som en power ballade, men det er ikke tvil om at et band som Slipknot mister noe av særpreget når stinget forsvinner. 

På «All Hope Is Gone» skjer det dessverre litt for ofte. 

ANBEFALTE KJØP: 
«Gematria», «Dead Memories» og «Vendetta». 
