Et av årets sterkeste debutalbum
Ung crooner fra London på tur til LA. 

Matt Maltese: 
"Bad contestant" (Atlantic) 

Overopphetet forhåndsskryt er ikke ukjent i engelske musikkpresse, og NME kalte Matt Maltese for "Storbritannias svar på Father John Misty" et helt år før debutalbumet kom ut. 

21-åringen har heldigvis holdt hodet kaldt. 
Hans først album lyder som, vel, Storbritannias svar på Father John Misty. 

Evnen til å la stemmen flyte uanstrengt er den samme. 
Dessuten er halve resten albumet lagd i Los Angeles med Father John Misty-produsent Jonathan Rado bak spakene. 

Tidvis smaker det likevel mer av britiske barrom enn av solskinnet over California, noe som kan skyldes at resten er produsert hjemme i London med Alex Burey. 

Til sammen er det blitt en flott debut, innledet på sterkt vis av "Greatest comedian" og tittelkuttet "Bad contestant". 
Midtveis får vi myke "Nightclub love", og avslutningen med "As the world caves in" og "Mortals" er like flott som den er vemodig. 

De fem andre sangene er slett ikke dårlige, de heller. 

Beste spor: 
"Greatest comedian", "Bad contestant", Nightclub love", "As the world caves in". 
