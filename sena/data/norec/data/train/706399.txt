Sterke sanger smidd i uvær
Lyn og torden skaper ti myke sanger. 

Mutual Benefit: 
"Thunder follows the light" (Transgressive/Border) 

Platen ble unnfanget under en storm i New England, med Jordan Lee sittende ved pianoet og lytte til pausen mellom lyn og torden. 
Det gir oss flotte "Written in lightning", et godt navn på en åpningslåt. 

Påfølgende "New history" er like bra. 
Sett fra gruvebyene, mener Ohio-mannen at USA aldri har vært great. 
Det har bare handlet om å overleve. 

Teller du med digitale utgivelser, er dette Lees niende plate som Mutual Benefit. 
Det første fysiske albumet kom i 2013, og "Love's crushing diamond" fikk mye skryt. 
Oppfølgeren "Skip a sinking stone" sank derimot som en stein, så nå vender han tilbake til start. 
Musikken ligner det Sufjan Stevens og Bon Iver gjorde før, og Lee lager sanger tåler denne sammenligningen. 

Besetningen skifter etter behov og byen han for tiden bor i. 
Fiolinist Jake Falby er en gammel kjenning, mens vokalist Johanne Swanson fra Yohuna er et nytt og velkomment bekjentskap for folksangeren. 

Beste spor: 
"Written in lightning", "Mountains shadow", Thunder follows". 
