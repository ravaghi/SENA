Best Coast - «Crazy for you»
(Wichita / Tuba) 

Enda bedre enn katten på coveret. 

I den grad Phil Spector og jentegruppene hans manglet noe på sekstitallet, var det punkete fuzzgitarer og en noe mer avslappet holdning til perfeksjonisme i studio. 
Men da hadde jo ikke innspillingene hans vært de samme, og da hadde vi heller ikke giddet å bli så entusiastiske over plater som denne i 2010. 

Ikke at Bethany Cosentino og Bobb Bruno 
- Best Coast - pløyer jomfruelig mark, de heller. 
Men du verden som de behersker miksen av desperat forelsket jentepopsødme, viljesterk tromming og insisterende strengeharving. 
Duoens California-røtter skinner solgult gjennom harmonier så vel som bandnavn; her er det sommerlig kokvarmt i hver eneste ekkoklingende tone. 

BESTE LÅT: 
«Each And Everyday» 
