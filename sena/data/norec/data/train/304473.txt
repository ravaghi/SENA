Nå kan Plumbo lyttes til uten plumbo
Rølpebandet er blitt voksent - og tammere. 

ALBUM: 
Bygdebandet Plumbo fra Sande i Vestfold rykket opp en divisjon etter Spellemannprisen for hitlåten «Møkkamann» og Grand Prix-deltakelse med «Ola Nordmann» i 2012. 

Langt unna Likevel, at Hellbillies dukker opp som relatert artist når du åpner Plumbos side på streamingtjenesten Wimp, er først og fremst en fornærmelse mot Hellbillies. 
Plumbo er like langt unna dem som DumDum Boys, både tekstlig og musikalsk. 

After ski- og partybandet Torgeir & Kjendisene er nok fortsatt en mer korrekt referanse. 

Men med Ole Evenrud og Christian Jacobsen som produsenter, er det tydelig at de ønsker en mer voksen tilnærming og kanskje til og med vil markere avstand til rølperocken. 

Kjedeligere 
Det holder ikke hele veien, for klisjeene ligger opp i dagen også på album nummer fem. 

Et godt eksempel er «Helt Texas», der de synger: 
«Med hæla i taket og huet i dass» og «fest, fyll og fanteri». 
Klarte ikke å dy seg, altså. 
Albumets lavmål. 

I motsatt ende: 
Glemmer man den noe banale tittelen, ligger det et alvor i «Det er tøft å ha det tøft» - opprinnelig skrevet til en kampanje for å redde et psykiatrisk hjelpetilbud. 

De har det i seg, altså. 

Men - det pussige er at dette forsøket på å bli et A4-band også gjør dem litt ufarlige - og tammere. 

Reinere uttrykk Musikken har fått et enklere rockeuttrykk med reinere riff, ikke så ulikt det produsent Evenrud sjøl forfektet da kan som Ole I'dole erklærte seg blond og billig for ca 30 år siden. 

Det er tenkt få nye tanker, og albumet er blitt en underlig blanding av heavy metal og dansebandmusikk - litt i retning svenske Black-Ingvars. 

Men fengende er det, det skal de ha. 
Problemet er at det er vanskelig å skille den ene sangen fra den andre på dette albumet. 

Kjærlighet og unger 
På tekstsiden er det også gjort en vri i positiv retning. 
Nå handler det også om kjærlighet og unger og ikke bare fest, drekking, møkkamenn og harryland. 
«OL-låten» 
«Sånn gjør vi det» er også et godt forsøk, men den blir for pompøs når det kommer til stykket. 
Halter 
På minussiden må det anføres at verselinjene tidvis halter, og ikke klinger det så bra heller. 
Refrenget 
«Det er mine barns bein som løper der, det er mine barns bein som har gått her» flyter ikke akkurat lett. 

Språklig tar bandet en del snarveier, for eksempel kan refrenget «Kom som dæ sjæl, ja, kom som du» diskuteres. 
Sier du kom som du? 

Likevel er det noe forsonende over hele prosjektet - for eksempel når det dukker opp låter som «Kanskje i natt». 

De vil noe mer enn å rølpe og digge sin egen harryposisjon, og belønningen for det er den tredje prikken på terningen. 
