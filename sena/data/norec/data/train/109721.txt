- Et helstøpt magasin Jo M. Bredeveien, redaktør i magasinet Plot
Herlig! 
At et mediehus satser tungt på å (re-)lansere et magasin i vanskelige tider, og at resultatet er så bra som nye VG Helg, får et journalisthjerte til å glede seg. 

Nye VG Helg er solide saker. 
Designen er inviterende. 
Bildene er gode, bildeflatene passe store. 
Miksen mellom korte og lange saker sitter, seksjoneringen passe smart og tydelig. 
Forsiden er frekk nok og gir lyst til videre lesning, og oppslagssaken leverer også inni magasinet. 

Reportasjene er godt komponert; miksen mellom traust og nytt er trolig helt riktig for VG Helgs lesere. 
VG Helg er et helstøpt magasin. 
Da tåler man noen skjønnhetsfeil i første utgave. 
Det skal nok ikke mange utgaver til før magasinet fortjener enda flere øyne på terningen. 
