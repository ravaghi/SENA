Slitne «sjokk»
Barnlig «grøsser» 

HANDLER OM: 
Etter at moren hennes døde under mistenkelige omstendigheter, forsøkte Anna å ta livet sitt. 
Deretter havnet hun på psykiatrisk sykehus. 
Da hun kommer ut blir hun hjemsøkt av spøkelser, og fatter mistanke om at fars nye kjæreste var involvert i dødsfallet. 

DOM: 
Nyinnspillinger av asiatiske horrorfilmer for ungdom er for lengst blitt en miniindustri-i-industrien i Hollywood. 
Denne baserer seg på sørkoreanske Kim Jee-Wons «Janghwa, Hongryeon» (2003). 
De britiske Guard-brødrene gjør som best de kan med en grei grøsserkonstruksjon, men manuset ellers er uhyre tynt - omtrent tilstrekkelig til 45 minutter som del av en halvdårlig serie på TV. 
Kamerat deres er i overkant begeistret for å dvele ved Arielle Kebbel dukkefjes, og skuespillerinnsatsene ellers er lite bemerkelsesverdige. 

Sjokkeffektene er slitne, og de færreste over 13 vil bli særlig skremt. 
Det er jo dumt, all den tid aldersgrensen er 15. 

MORTEN STÅLE NILSEN 
