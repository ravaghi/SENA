Marilyn Manson:«Born Villain» 

Laber ny start. 

Heller ikke å bryte med Interscope og starte for seg selv har hjulpet Marilyn Manson en millimeter fremover på karrierestigen. 
Faktisk har han vel aldri vært like tam som nå, i sterk kontrast mot den storkjeftede forhåndshypen som alltid foregriper plateutgivelsene hans. 

Men Mansons brodd som samfunnsfiende er borte, det samme gjelder for så vidt metalkantene i uttrykket. 
Hans messende David Bowie-hangup vokalt blir akk så tydelig når låtene dras ut i mer bluesy, uinteressante langdrag. 
Med et par unntak er det knapt låter å snakke om også, dessverre. 
Og hans versjon av Carly Simons «You're So Vain» er en fallitterklæring - som store deler av «Born Villain» også er. 

BESTE LÅT: 
«Children Of Cain» 
