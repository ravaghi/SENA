Pure Elan E3
Dette er en grei og enkel radio med forbilledlig programmering av fire stasjonsknapper - akkurat slik vi liker det. 
Den fjerde stasjonsknappen gir mulighet for flere forhåndsprogrammerte radiokanaler. 

Lyden er litt ullen og diskantfattig. 
Dette synes å være Pures signaturlyd, og høres også på de større og dyre radioene deres. 
Spiller du høyt med Elan E3, faller lydbildet helt sammen. 
Men dette er en liten og billig radio, så det får vi bære over med. 

Har inngang for hodetelefon og linjeinngang, samt batteridrift med 4 AA. 
