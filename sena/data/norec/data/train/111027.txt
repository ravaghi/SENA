Avril Lavigne:«Goodbye Lullaby» 

(RCA/Sony) 

14 år, snart 30. 

«Folkene» rundt Lavigne tror at de som elsket den furtent trutmunnede sinnapopen hennes da hun debuterte for snart 10 år siden, føler det samme, er de samme nå som da. 
I alle fall gjør de det på de beste kuttene her. 

De som Max Martin (plagierer han sin landsmann Thåstrøm på «Wish You Were Here»?) har hatt med å gjøre, som alle ligger innledningsvis. 

Når hun prøver å skrive om voksne ting, inspirert av skilsmissen hun nylig var gjennom, avslører Lavigne (27) seg som den evige tenåring. 
Det er usannsynlig at hennes jevnaldrende har bruk for samlivstips og -trøst fra en sanger hvis beste husbråksalve er «maybe you should just shut up». 

BESTE LÅT: 
«Push» 

MORTEN STÅLE NILSEN 
