Anna Bergendahl:«Yours Sincerely» 

(Lionheart/Universal) 

Kommer til å bli glemt av hundretusener. 

Svenske Bergendahl er om ikke annet nokså tidstypisk. 
Først med i «Idol» (hun vant ikke, buuu!). 
Så i «Melodifestivalen» (hun vant, hurra!). 
Nå har hun gått og gjort det alle musikkonkurransevinnere gjør: 
Laget et komplett pregløst album som kommer til å selge på nyhetens interesse i hjemlandet, og ellers bli glemt av alle som hører det. 

Eurovisonbidraget, «This Is My Life», er tretten-på-dusinet balladeri. 
«Beautiful» høres ut som en refusert temalåt fra en Disney-film. 
«Rolling Dice» og «Got My Heart In Your Pocket» tar «Duffy-trikset» - et par år for sent. 

OK, så er stemmen «guttural» til å tilhøre en 18 år gammel blondine. 
Det er også alt. 

BESTE LÅT: 
«You Make Me Happy» 

MORTEN STÅLE NILSEN 
