Eminem:«Curtain Call. 
The Hits» 

(Aftermath / Universal) 

En samleplate er trolig det smarteste Eminem kan gjøre i 2005, ettersom karrieren har hatt en negativ kvalitetskurve de siste årene. 
På mange måter er det likevel håp å spore på samlingens tre nye låter, hvorav to glir glatt inn i Eminems klassiske katalog. 

Nettopp denne sangen kan bety slutten på urokråka Slim Shady, figuren som «fucks everything that walks», som det heter i «My Name Is», og som Eminem skapte tilbake i 1997. 

På en måte er ringen sluttet historisk for Slim Shady med denne samleren. 

Tradisjonen tro starter 
Em sin hitsamling med en liten arrogant avskyresolusjon til sitt publikum, før den svakeste (men ikke dårlig!) av de nye låtene, «Fack», brettes ut. 
Teksten her er såpass macho at det anbefales å konsentrere seg om det rytmiske, hvilket definitivt også er tilfellet med den tredje nye låten, «Shake That». 
Her serverer 
Em og mic-partner Nate Dogg mørk, pumpende party-funk som skriker etter dansegulvet! 

«Curtain Call» er et høyst fascinerende og sterkt anbefalelsesverdig dokument over rappens største fenomen de siste årene, både kunstnerisk og kommersielt. 

Eminem er en utrolig begavelse både som rimsmed og ræpper. 
Hva fremtiden imidlertid bringer for han selv og hans alter ego Slim Shady, vet kanskje ikke Eminem selv engang. 

(P.S. 
Samleren inneholder også en bonus-CD kalt «Stan's Mixtape», med blant annet «Kill You» og «Renegade» med Jay-Z.) 
