Joe Walsh:«Analog Man» 

Lykkelig bajas. 

Ah, Jeff Lynne - hvor har du og den kjipe skarptrommelyden din vært i det siste? 
Sammen med «the new kid» i Eagles, Joe Walsh, gitarist og humorist, ja - og laget hans første soloalbum på et par tiår. 

Walsh' vidd er temperert av den store «jag vil tacka livet»-inderligheten som uvilkårlig griper tak i 64 år gamle menn som er blitt edru og har giftet seg igjen. 
Og albumet renner ut i det helt marginale: 
En «funky» instrumental og et James Gang-opptak med Little Richard fra 1970. 

Melodiene er funksjonelle, fullstendig uoriginale. 
Men mangelen på selvhøytidelighet er forfriskende. 
Spesielt sett i forhold til Eagles-kollegaene hans. 

BESTE LÅT: 
«Analog Man» 

MORTEN STÅLE NILSEN 
