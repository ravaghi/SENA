Lavie:«Just Like You» 

(Waterfall/Sonet) 

Spennende stemme, ujevnt låtmateriale. 

Osloborgeren Lavie Hassani har røtter i både Algerie og Frankrike og er en klassisk singer/songwriter som har ventet tålmodig med debuten. 
Lavie har mye av den melankolske dovenheten til Suzanne 
Vega og den nasale sensualiteten til Sheryl Crow i stemmen (som med andre ord er bra!), men kunne ha brukt den enda mer variert for å sette låtene sterkere i relieff. 
Av og til klaffer det, blant annet i den såre tittellåten og Gisli-duetten «I've Seen That Face Before», men låtkvaliteten daler mot slutten, og som helhet makter ikke «Just Like You» å sette dype nok spor. 
