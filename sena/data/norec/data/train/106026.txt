Charlotte Gainsbourg:«IRM» 

(Because/Warner) 

Mektig og gåtefullt fra kontroversiell dame. 

Mystiske Charlotte har opp gjennom årene gjort seg bemerket som både stilikon, sanger og skuespiller. 
I en vannskiulykke i 2007 fikk hun en livstruende hjerneblødning, og «IRM» er den franske betegnelsen på MR-scanning. 
Det pulserende tittelsporet inneholder også durelyden fra maskinen hun ble altfor godt kjent med. 

Hennes melodramatiske og mørke elektro-folkpop er lavmælt, forunderlig og raffinert, og dette er hennes første utgivelse siden kritikerroste og Air-produserte «5:55». 
«IRM» er produsert av Beck, som bidrar med vokal på høydepunktet «Heaven Can Wait». 
En enerverende plate - i aller beste mening. 

BESTE LÅT: 
«Heaven Can Wait» 

SILJE LARSEN BORGAN 
