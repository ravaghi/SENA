«DEN FRIE VILJE»
Regi: 
Matthias Glasner. 
Drama. 
Tysk. 

MED: Jürgen Vogel, Sabine Timoteo, Manfred Zapatka, André Hennicke, Judith Engel. 

HANDLER OM: 
Theo voldtar. 
Brutalt, jævlig, ukontrollert, sykt. 

Etter tre voldtekter blir han dømt til ni års fengsel. 
Når han slipper ut, starter den egentlige historien som skal fortelles her: 
Portrettet av et (tidligere?) monster. 
På sin vei treffer han et utvalg outsidere, blant annet en skakkjørt ung kvinne. 
De to tiltrekkes av hverandre på grunn av felles hat mot det motsatte kjønn (!). 

DOM: 
Knallhard og ytterst problematisk og problematiserende film om skadede mennesker - de to mest sentrale er nesten språkløse. 
Det blir en tidvis fengslende reise inn i et forbudt og nesten ubeskrivelig menneskelig landskap. 

Men nesten tre timer elendighet er hard kost. 
Den siste timen er dertil nokså overflødig. 

Så: 
Et uhyre av en film om et uhyre - med menneskelige trekk. 
Ærlig talt: 
Jeg vet ikke helt hva det skal være godt for, heller. 
Sølvbjørn i Berlin i fjor til tross. 
