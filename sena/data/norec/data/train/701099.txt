Høstlig Liotta
Det er også noe høstlig ved Ray Liotta. 
Øynene hans ser ut som pytter for blaute blader, og han virker desperat som veps like før de drukner seg i appelsinjusen, bitre over sommerens svik. 

I den uventa thrilleren «Slow burn» spiller han en politikk-kåt statsadvokat som får troverdighetstrøbbel med dame, en fritidsbeskjeftigelse som ofte påskynder høsten og medfører fleecegrå oktobermusikk og eksistensiell tvil. 
Det viser seg at den afro-amerikanske assistenten som han jevnlig sugde nektar hos, har svarte får på skogen. 

De amerikanske gjengene er blitt innflytelsesrike kriminalitetsbedrifter, og i «Slow burn» er Liotta ute etter den mystiske, Kaiser Soze-usynlige Danny Looden i Omen-gjengen. 

Til det bruker han Jolene Blalock, ei dame som er mystisk mulattert til hun likner en influensableik masai med Nefertite-trekk. 
Men så skyter dama en svart gjengfyr, og politistasjonen blir utsatt for en rykte-rap. 
Er dama likevel ikke neger? 
Tror hun at hun er hvit? 

Filmen er jazzete, vaktsom og behagelig nervøs i stilen. 
Den ligger et sted mellom noir modern og erotisk thriller av Shannon Tweed-sorten. 
