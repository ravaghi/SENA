Saybia «These Are The Days»
(Medley/EMI) 

Dansk kvintett med oppfølgeren til «The Second You Sleep». 

Søren Huss har den karakteristiske stemmen i danske Saybia. 
På deres nye album fortsetter de med sin gitarbaserte popmusikk, med enkle, ganske iørefallende melodier. 

Det låter britiskinspirert, men den helt store slagermelodien finnes ikke blant sangene, selv om «Guardian Angel» og «Brilliant Sky» er de to som kommer nærmest med catchy, nynnbar melodilinje. 

Jeg tviler på om Saybia med dette albumet klarer å forsvare sin plass hos sine norske fans. 
Det hele blir litt småkjedelig. 
