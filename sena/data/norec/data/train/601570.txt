Rått sauekjøtt
Med albumet "Wrath" klatret de nesten til topps på de amerikanske salgslistene i 2009. 
Nå vil dette bandet fra Virginia befeste sin posisjon med et album som framstår som en maktdemonstrasjon av råhet, seige rockelåter og progressive øvelser. 

De krydrer låtene med finesser og detaljer. 
Det dukker opp nye, forførende elementer for hver høring, og etter hvert sitter man fast i metal-garnet til dette kreative og erfarne tungrockbandet som til nå har måttet tåle å være oppvarmere for Metallica her i Europa. 
Snart kan Lamb of God toppe plakaten på store scener alene, slik som de gjør det i USA. 
Dette er ikke lammekjøtt, det er seig og rå rock fra erfarne og målbevisste rockere. 
Sterke låter, herlig produksjon! 
