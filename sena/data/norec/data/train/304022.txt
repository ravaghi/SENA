Rockveteraner synger om våte sokker og buser
HGH prøver seg på musikk for unger og fulle folk. 

ALBUM: 
Mye velment musikk er laget for barn, uten å ha en ispinnes sjanse på en bursdagsfest til å vare evig. 

Knutsen & Ludvigsen klarte det med noen av sine sanger, og de er åpenbare inspirasjonskilder for denne plata. 

De mangfoldige parhestene Martin Hagfors og Håkon Gebhardt har skrevet 13 sanger. 

Her er velkjent Beach Boys-inspirert harmonisang, supplert av et mangfold av instrumenter, fra elektrisk gitar (Amund Maarud) til trompet (Mathias Eick), mens tekstene handler om alt fra våte sokker til neseplukking. 

Om det vil slå an? 

Vanskelig å si, men det er godt at noen prøver seg. 
Barn er et nådeløst publikum, så lykke til. 

Jeg har sett at Gebhardt er forberedt på det verste. 
Som han sier i et intervju: 
«Låtene fungerer for voksne også, bare de får seg en pils.» 
