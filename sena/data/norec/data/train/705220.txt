Dude York:Trio med høy faneføring 

Sanger lagd for stort format, der det ikke spares på vitaminpillene. 

Dude York: 
"Sincearly" (Hardly Art/Playground) 

I Seattle finner vi Dude York, en trio bestående av Peter Richards (vokal, gitar) Claire England (vokal, bass) og Andrew Hall (trommer). 
De spiller powerpop, noe som i deres tilfelle betyr å sprite opp poplåtene med støyende gitarer og aggressive trommer. 

Dude York debuterte for tre år siden med "Dehumanize" og returnerer nå med et budskap om å leve livet. 
Sangen "Life worth living" høres ut som om den er født på en engelsk fotballpøb, mens den friske åpningen "Black Jack" forteller at alt går bedre med hjelp fra venner: 
As far as I can tell, nobody does it all by themselves. 

Alt dette balanseres av låter som "Paralyzed" og "Giving up", og helt til slutt roer de seg til og med ned i akustiske "Time's not on my side". 
Det er helt på sin plass. 

Beste spor: 
"Black Jack", "Life worth living", "Tonight". 
