Bang & Olufsen:BeoVision 10-46 

For mange vil det være galskap å kjøpe denne TV-en. 
Men har du god råd kan det være helt riktig, for på flere områder er BeoVision svært god. 

Bang & Olufsen lager ikke produkter for hvermannsen. 
Og nei, det er ikke noe vi sier for å være kjipe. 

Det er bare å ta en titt på prislappen så skjønner du hva vi mener: 
BeoVision 10-46 er nemlig en 46-tommers TV til den nette sum av 62.550 kroner. 

I dagens TV-marked er det en skyhøy sum, likevel har altså BeoVision 10 rukket å bli svært populær både i 40 og 46-tommer. 
Spørsmålet er selvsagt hvorfor. 

Hva får du? 

Med på kjøpet får du kun standardfjernkontrollen Beo4, Skal du ha en fancy TV-fot, veggfeste, eller den riktig så kule fjernkontrollen Beo 5 i tillegg, må du altså betale ekstra for det. 
Personlig ville jeg antagelig hengt TV-en på veggen, og da får du et veggfeste som kan dreies som en dør, altså enten til høyre eller til venstre. 

Innholdsfortegnelse: 
Hva får du? 
Førsteinntrykk – designBildekvalitetTV-en i brukKonklusjonMinifakta fra B&O; Skøyen 

Dyrt blir altså fort enda dyrere, men la oss nå glemme prisen et øyeblikk, og se på hva Bang & Olufsen-universet faktisk gir deg: 

Førsteinntrykk – design 

BeoVision 10-46 er en svær TV, og forklaringen er enkel: 
Under selve bildepanelet finner du nemlig et stort deksel som skjuler høyttalerne. 

Og vi kan like godt si det med en gang: 
Vi har aldri vært borti en TV med så god lyd. 
Litt avhengig av dine andre komponenter ser vi ikke bort fra at du fint kan bruke TV-en som senterhøyttaler i et surroundoppsett. 
Akkurat det er nesten B&O; alene om. 
Selve rammeverket på TV-en er for øvrig i høyglanset aluminium, mens baksiden av TV-en er hvit. 
Vi synes hvitfargen er lekker i seg selv, og siden TV-en kan dreies enten den henger på veggen eller står på stativ, er det også synlig utad. 

Designet er altså annerledes og spesielt. 
Selv liker jeg utseendet godt, men her var meningene delte i redaksjonen. 
Smak og behag er nå en gang slik. 

Bildekvalitet 

På en TV i denne prisklassen forventer vi et meget bra bilde, og på papiret ser det riktig så bra ut: 

TV-en har selvsagt full HD-oppløsning på 1080p, innebygget digital TV-tuner (for både RiksTV, Canal Digital satelitt og kabel-TV), og den LED-kantbelyste LCD-skjermen har en oppdateringshastighet på 200 Hz. 
Når det gjelder antallet innganger har imidlertid ikke B&O; så mye å rutte med: 
Kun to HDMI-innganger er svært lite i dag, og 3D-funksjon eller Audio-Return channel som går via HDMI 1.4 kan du også glemme – dette er rett og slett ikke på plass. 

Et poeng som er verdt å merke seg er at BeoVision 10 har en innebygget lyssensor som automatisk tilpasser lyset etter omgivelsene. 
Dette er det flere merker som har, men da har vi ofte irritert oss over at bildet er for mørkt. 
Slik er det ikke her, og det gir pluss i margen. 

Tilhører du gruppen som har lyst til å finjustere TV-en i sene nattestimer vil du imidlertid bli skuffet. 
Det liker nemlig B&O; å gjøre selv, og som vanlig kunde kan du i praksis kun endre på kontrast, farge og lysstyrke. 
Det er også en egen Gaming-modus nederst, som du bør velge når du spiller Xbox eller PS3. 

Det er derfor godt å konstatere at oppsettet på TV-en er godt rett ut av esken: 
Her får du både et detalj og sortnivå som ligger i det øvre sjiktet i dag. 
I hvert fall når du sitter i korrekt vinkel fra TV-en. 
Som LCD-paneler flest er det også her litt å gå på når det gjelder innsynsvinkel. 

Fargemetning er dog satt ganske nøytralt, kanskje med et ørlite blåstikk. 
Etter å ha senket kontrasten et par-tre knepp ble vi imidlertid fornøyd: 
Detaljene er tydelige, og side om side med Panasonic GT20 (test kommer), ser vi at BeoVision faktisk er bedre både når det gjelder dybde i bildet og sortnivå. 
Som plasmaer flest er imidlertid Panasonicen hakket bedre på ansiktstoner, men dette er mer et resultat av forskjellene mellom plasma og LCD-paneler, så det var ingen overraskelse. 
I motsetning til rimelige LCD TV-er noterer vi også at det ikke er noen lysgjennomtrengning å irritere seg over. 
Dette er altså en flott TV til sene filmkvelder. 

B&O; skryter fælt av sin avanserte bevegelseskompensasjonsteknologi (VisionClear) som jobber automatisk i bagrunnen. 
Heldigvis fungerer det også godt i praksis: 
Her glir selv store panoreringer av gårde uten at du trenger å henge deg opp i irriterende hakking i bildet. 

Vår BeoVision ble leverert med en antireflekterende overflate (den kommer også i en versjon uten!), og det hjelper definitivt. 
Den er f.eks mye bedre enn LGs LX950 og Philips 8605 når det gjelder uønskede refleksjoner, men helt på høyde med Philips 9705 er den ikke. 
Her er det altså fortsatt noe å gå på. 

TV-en i bruk 

For oss selvgode nordmenn er det litt irriterende at ikke norsk menyspråk er på plass, men med svensk og dansk er det kanskje ikke så mye å klage over. 

Vi testet som sagt BeoVision 10 på et motorisert gulvstativ. 
Det fine med dette er at du kan styre TV-en fra side til side via fjernkontrollen, og vi brukte da den avanserte Beo5-kontrollen. 
Du kan også dedikere ulike moduser her, slik at TV-en vris i en posisjon for film eller TV-titting, mens den vris en annen vei når du bare skal høre på musikk. 
Slike motoriserte løsninger er selvsagt ikke nytt, vi så det blant annet på vår eldgamle 9803. 
På B&O; vris derimot TV-en både sømløst og uten en lyd. 
Fiffig. 

Beo5 har et lite touchpanel på toppen som helt sikkert vil imponere. 
Du må imidlertid legge et bestemt trykk for å aktivere det du vil, så skjermen er ikke av den kapasative typen du f.eks. finner på iPad eller Galaxy Tab. 
Du får også fysiske knapper under selve skjermen og på sirkelen under. 
For meg som har minimal erfaring med B&O; er det ikke til å legge skjul på at jeg syntes betjeningen var litt ulogisk til å begynne med. 
Likevel, dette er en vanesak – og du kommer raskt inn i det. 

I tillegg til at Beo5 selvsagt kan styre alt du måtte ha av B&O-produkter; i flere ulike rom, kan den også programmeres til styre produkter fra andre merker. 
Vi la blant annet inn Blu-ray spiller og vår RiksTV-tuner fra Grundig, og dermed styrer du de aller fleste funksjonene via Beo5. 
Dette fungerte bra i praksis, men vær oppmerksom på at ikke alle merkers produkter ligger inne i B&Os; database. 
Denne programmeringsjobben bør du altså overlate til B&O;, og til prisen du betaler bør strengt tatt ikke dette være noe problem å få til… 

Konklusjon 

Jeg liker BeoVision 10 46 godt. 
Den har et design som vekker følelser, og jeg har full forståelse for at mange forelsker seg i merkevaren B&O.; 
De skiller seg rett og slett ut, i en verden hvor konkurrentene på mange måter blir likere og likere. 

Lydmessig er den antagelig best i klassen, og bildemessig har den heller ikke noe å skamme seg over. 
Problemet er selvsagt at prisen er så høy at den ikke bare konkurrerer med toppmodellene til de andre produsentene - den er også langt dyrere. 
Når de også er svært gode, vil mao ikke denne B&O; TV-en være et fornuftskjøp. 
Rent bildemessig mener vi f.eks at Philips 9705 er et langt smartere kjøp, og når det gjelder nydelig design er også Samsung en seriøs utfordrer med sin anorektiske, men lekre 9000-serie. 

Men for all del: 
Har du råd og lyst på et B&O-produkt;, skal vi definitivt ikke holde det mot deg. 
En ting er i hvert fall sikkert: 
Du er garantert oppmerksomhet og et produkt svært få andre har. 
For en god del er faktisk det grunn nok i seg selv. 

NB: 
Artikkelen fortsetter under konklusjonen 

Minifakta fra B&O; Skøyen 

Veiledende pris for selve TV-en er 62.550 kroner. 
Dette inkluderer DVB-HD modul (Canal Digital kabel, satellitt, samt RiksTV). 
(Hvis du allerede har en ekstern HD-PVR du er fornøyd med kan du også få TV-en uten DVB-modulen, prisen blir da rundt 57.000 kroner.Med i prisen følger standardfjernkontrollen Beo4. 
Skal du kjøpe den avanserte fjernkontrollen Beo5 må du ut med ytterligere 4.900 kroner.B&O; har flere bord og gulvstativer å velge mellom, men de aller fleste kundene går for veggfestet som hengsles på høyre eller venstre side av TV-en. 
Dette veggfestet lar deg dreie TV-en ut fra veggen som en dør(altså enten til høyre eller venstre, avhengig av hvilken side du har montert veggfestet), og prisen på det er cirka 3.100 kroner.Frontdekselet som følger med TV-en er svart. 
I tillegg finnes det 5 andre farger å velge mellom, slik at du kan matche egen stil eller humør. 
Fysiske mål: 
(BxHxD=) 113.8 x 103.4 x 6.4 cm. Vekten er 52,5 kg (kun TV-en). 
