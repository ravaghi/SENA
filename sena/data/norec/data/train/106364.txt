Diverse artister:«Jul i svingen» 

(NRK Aktivum/Universal) 

Selveste Odd Nordstoga er hovedarkitekten bak musikken til årets julekalender på NRK. 
Låtene er så enkle at de grenser til det banale, og vil dermed appellere godt til barna, selv om det burde være mulig å lage mer utfordrende musikk også til den minste aldersgruppen. 

Ser vi bort fra de verste musikkverksted-tendensene, blandes det her - i beste Nordstoga-tradisjon - moderne poplinjer med tradisjonsmusikk, uten at han denne gangen kommer opp med sanger som vil bli sittende etter at julekalenderen forsvinner fra TV-skjermen. 

Har Odd Nordstoga virkelig lagt sjelen sin i dette? 
Jeg tviler. 
Anbefalt kjøp: 
«Jolevise», «Unnskyld Agnetha», «Svingensongen». 
