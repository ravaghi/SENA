Vestkantsjarmører
Karpe Diem byr, som vanlig, på sofistikert poprap under gråværet i Frognerbadet. 

De sporadiske hylene ved scenekanten starter rett etter at et middelmådig rockeband takker for seg. 
Straks går hele landets kjæledeggeduo på scenen under Norwegian Woods åpningsdag. 

Til tross for en noe doven setting rundt den familievennlige festivalen, har Magdi og Chirag oppdraget med å løfte stemningen. 
De er fullt kapable til å skape magiske øyeblikk - for eksempel da de spilte for et utsolgt Oslo Spektrum og ikke minst konserten på fjorårets Øyafestival der de hadde publikum i sin hule hånd. 

Karpe Diem har for lengst knekt crossoverkoden hvor de med hell fusjonerer rap med popelementer - en bragd i seg selv. 
Sceneshowet til Karpe 
Diem er av den grandiose arten: anført av duoen, spiller husbandet svært og stadionvennlig - selv om rammene rundt kveldens konsert ikke er av den mest forventningsfulle typen. 

DJ-en spiller av snutter av Karpe Diems låter. 
"Krølla femtilapp ya'll!" og publikum stemmer i. 
"Skåler med blod" er første låt ut. 
Den visuelle backdropen setter finfin spiss på konserten mens burger- og fastfoodosen brer seg med jevne mellomrom over stedet. 
Like hyppig pumpes den imponerende katalogen ut - blant annet "Jens", "Tusen tegninger, "Toyotaen til Magdi" og "Helseguru" med singelaktuelle Truls - til de oppmøtte som fyller halvsirkelen, en skråning som leder publikums oppmerksomhet mot hovedpersonene, turnébandet Something Sally, strykerensemblet, og DJ 
En som heter Marius. 

"Disse barna betyr alt for meg". 
På "Spis din syvende sans", drar Chirag opp en jente som kan teksten og fullfører låten på benken der Magdi og bandet sitter. 
Fanbasen til Karpe 
Diem gir alt og bevarer duoens heltestatus. 
Dedikasjonen er beundringsverdig, noe duoen er klar over. 

De koser seg med fansen, slår av vitser og mimrer om barndommen mellom sporene. 
De bommer sjeldent eller aldri på en takt. 
Også må det nevnes at verken Magdi og Chirag glemmer de musikalske røttene: 
Rapferdighetene er definitivt tilstede. 
Konserten i kveld bikker mot sedvanlig Karpe Diem-opptreden, men det gjør det ikke mindre proft og ikke minst sjarmerende. 
