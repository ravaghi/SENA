Tror du disse karene er i stand til å levere farlig, sexy rock?
Aerosmith prøver å finne tilbake til den gamle magien. 

ALBUM: 
11 år må betraktes som en i overkant lang kunstpause fra Boston og USAs kanskje fremste leverandører av rotekte rock'n'roll. 

Aerosmiths forrige studioplate «Just Push Play» var en overprodusert og seigtygd affære. 

Nå er det skjeen i den andre hånda. 
«Music From Another Dimension!» er skrudd sammen av «Rocks»- og «Toys in the Attic»-produsent Jack Douglas. 

Ideen er det velprøvde «tilbake-til-utgangspunktet»-grepet. 
Dessverre er det lite utenomjordisk rock å spore her. 

Der Aerosmith i sine berusede velmaktsdager leverte småfarlig, spontan, og ikke minst sexy rockmusikk, er dagens sammenteipede utgave rake motsetningen. 

«MFAD!» er oppkonstruerte og livløse pastisjer på tidligere bragder, hvor både riff og melodier sliter tungt med å sette seg i ørene. 

«Legendary Child» er en slags revy av gamle hits, mens balladene «Tell Me» og «Closer» er totalt blottet for de nødvendige stadionkvalitetene til forløpere som «Crying» og «Crazy». 
