Tørst låtskriver hylles
Rufus og Martha Wainwright hjelper pappa. 

ALBUM: 
Når en av verdens beste låtskrivere bruker krefter på å hylle en gammel artistkollega, pirres nysgjerrigheten. 
Banjospillende Charlie Poole (1892-1931) formidlet samtidas sanger på 20-tallet — mange av dem uten opphavsmann. 
Han var tørst, og sang gjerne om det — og om å reise. 
Men det var humoren og tristessen som traff en nerve hos Loudon på 70-tallet. 
Med hjelp fra bl.a. søsteren Sloan, artistbarna Martha, Lucy og Rufus (på et par låter) og Lucys mor Suzzy Roche og hennes to søstre, har han nå børstet støvet av sangene Poole gjorde til sine — og sammen med produsent Dick Connette spedd på med ni nye. 
De har lagd et dobbeltalbum det står tonnevis av respekt av, men arrangementsmessig kunne det vært tatt noen grep. 
Det er gjort lite for å foredle de 29 sangene og gi dem et løft utover den enkle og sobre formidlingen. 
