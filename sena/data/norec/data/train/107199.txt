Avansert krigføring
Krig er helvete. 
Så tørk det smilet av ansiktet ditt med en gang! 

Men når det gjelder Nintendo DS-spillet «Advance Wars: Dual Strike», skal det vanskelig gjøres. 

Se video fra spillet her! 

Sjeldent dukker det opp mer skinnende diamanter enn «Advance Wars: 
Dual Strike» til Nintendo DS. 
Har du noen som helst erfaring med Nintendo-maskinene, vet du at «Advance Wars»-spillene er geniale. 

Da er det bare å fortelle, med en gang, at «Advance Wars: 
Dual Strike» er enda bedre enn før. 
Bare muligheten til å bruke stylus-pennen, åpner for et nytt og mer interaktivt innhold. 
Hurra! 

I bunn og grunn er «Advance Wars: 
Dual Strike» er en slags avansert utgave av «Battleship», hvor du etter tur skal bevege små militære enheter rundt på kartet. 
Her skal du bekjempe motstanderen, ta over bygninger og fordele de tilgjengelige ressursene på best mulig måte. 

Se på det som en avansert utgave av sjakk. 
Eller «Battleship», for den saks skyld. 

Nytt i Nintendo DS-spillet er, åpenbart, muligheten til å bruke stylus-pennen. 
Dette gjør det ubeskrivelig mye mer tilnærmelig. 
Du slipper knotete tastetrykk. 
Du har makten i fingrene! 

Styrken i «Advance Wars: 
Dual Strike» ligger i at det fundamentalt er et enkelt og fordøyelig spill. 
Du skal krige ved å flytte på enheter - stort mer avansert er det ikke. 
Det er dybden som imponerer, bare antallet enheter og de strategiske mulighetene som er der (slik som å gjemme styrker i skogen). 

Også Nintendo DS-maskinens to skjermer blir utnyttet til det ytterste. 
Faktisk kan du spille to slag samtidig, og hva som skjer i det ene slaget har direkte innvirkning på det andre. 

«Advance Wars: 
Dual Strike» ser bedre ut enn forgjengerne, takket være det DS-en kan dra. 
For første gang får vi noen pene 3D-bidrag, og væreffektene gir spillet det lille ekstra som skal til. 
Jevnt over følger det en japansk anime-stil, som kanskje ikke forbindes med rå kriging, men det fungerer. 

Det er et selvfølge at «Advance Wars: 
Dual Strike» er et bunnsolid flerspiller-spill. 
Med WiFi-støtte og mulighet til spille åtte mennesker på samme kopi av spillet, gjør det stor suksess. 

I det hele tatt har «Advance Wars: 
Dual Strike» den alltid så mystiske X-faktoren, som gjør det til en grundig godbit spillfantasi. 
De korte, men alltid engasjerende kampene, gjør det mulig å nyte det i korte intervaller uten at du må avse for mye tid på å komme i gang. 

Dette er Nintendo DS-maskinens svar på «Command & Conquer»-spillene. 

Gå ikke glipp av det! 
