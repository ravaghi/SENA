Plateanmeldelse:Nina Persson - «Animal Heart» 

Mer hjertelig nå. 

Det har alltid vært en kjølig distanse mellom Persson og publikum, både i Cardigans- og A Camp-kontekst. 
20 år etter førstnevnte bands debut byr hun omsider på en plate med eget navn på omslaget, og ja - det er en nærmere-Nina-opplevelse. 

Stemmen hennes, og bruken av den, er tidvis veldig bevegende; på «Clip Your Wings» er det ikke måte på hvordan hun presser lytteren emosjonelt. 

Musikken er jordnær, sofistikert softrock av typen hun også drev med lenge før den slags ble «lov». 

Platens andre halvdel er skuffende blek, men den første er noe av det beste hun har laget. 

Stevie Nicks ville gitt bort masse tyll for låter av dette kaliberet. 

BESTE LÅT: 
«Dreaming Of Houses» 
