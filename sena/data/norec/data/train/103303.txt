Steve Forbert:«Just Like There's Nothin' To It» 

(Koch Records) 

Som alltid hyggelig, men ikke mer. 

Strengt tatt er det 24 år siden Steve Forbert ga ut en klassiker sist ("Little Stevie Orbit"). 
Likevel tas han imot som en gammel venn hver gang han dukker opp på plate. 
Hans sprukne, barnlige stemme og oppløftende sanger er utvilsomt skrevet av en mann med spesiell teft for nettopp gode melodier, selv om han ikke er der oppe blant de største. 
Årets plate fra Forbert er likevel hakket hvassere enn fra den kanten på en stund, i et akustisk og organisk lydbilde som frembringer ekko fra hans gylne tid på åttitallet. 
Spesielt Rick Danko-hyllesten "Wild As The Wind", "Autumn This Year" og "There's Everybody Else" bidrar til at vi heller ikke denne gangen ønsker å gi opp håpet på Steve Forbert. 
