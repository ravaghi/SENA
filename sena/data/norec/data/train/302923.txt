De vil gjøre Metal-Norge til et bedre sted
Men foreløpig høres det mest ut som en demo fra bandkjelleren. 

||| 
ALBUM: 
Stange-tvillingene Magnus og Ove Mikkelsen Hoel i Hollow kommer til å gjøre Metal-Norge til et bedre sted å være, men de har en lang vei å gå for å komme dit. 

I første runde er det mer et funklende talent enn stor musikk Hollow blottlegger. 

Bandet har et godt grep om riffmaskineriet som er satt sammen av store deler Ozzy Osbourne og en liten dæsj Metallica. 

Problemet er at tekstmaterialet blir klisjépreget og engelskuttalen til vokalist Magnus er skjemmende dårlig. 

Det blir spesielt tydelig i blant annet krigsballaden «Empty Space». 

Produksjonsmessig hadde platen også hatt godt av en oppstramming, «Dark Thoughts» høres mest ut som en demo fra bandkjelleren. 

Hollow er best når de skrur opp tempoet, som i temperamentsfulle «The Eternity» eller drivende «Psychic Strain». 
Disse låtene gjør alene at jeg gleder meg til å høre hva denne gjengen finner på neste gang. 
