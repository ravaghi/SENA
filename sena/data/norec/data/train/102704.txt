Lindstrøm - «Six Cups of Rebel»
Tilbake fra verdensrommet. 

Da Röyksopp på sitt andre album la til egen vokal vakte det, om ikke oppstyr, så i alle fall kvessede trommehinner. 
Det er ikke så mange slike når Hans-Petter Lindstrøm også tar mikrofonen. 
ikke så rart. 
Stemmen er lakkert og fullintegrert i funkdiskoen som et snurrig, fleksibelt instrument. 

Når han slik utvider egne intimgrenser, plasserer siddisen samtidig seg selv i enda tettere slektslinje fra Parliament via technoens barnehage til Miles Davis. 
Ja, det er et billig referansepoeng - men at 38-åringen makter å overraske og våger å feile så langt ute i karrieren, vitner om en selvsikkerhet som kun er de største forunt. 

BESTE LÅT: 
«De Java» 

TOR MARTIN BØE 
