Bjørn Berge - «Fretwork»
(Stringmachine/Grappa) 

Favner stadig bredere. 

En lettvint tittel her hadde vært at Vamp berger Berge, ettersom Øyvind Staveland gir verdifullt felekrydder til Berges karakteristiske blåtoner på fire av låtene her, sågar med østensk sving i åpningsnummeret «Crazy Times». 
Stavelands bidrag åpner opp Berges uttrykk, inviterer ytterligere inn i en norsk toneverden og skaper en mer stemningsfull gitarhelt enn noen gang tidligere, selv om hans patenterte delta funk og halsbrekkende slide-eksesser fremdeles er til stede. 
Også tekstlig aner vi en mer personlig og ettertenksom Berge («Travelling Song»). 
Totalt sett tilfører «Fretwork» ytterligere en dimensjon av blåskjær til bamsen fra Haugesund. 

ANBEFALTE KJØP: 
«Crazy Times», «Drifting Blues», «Skijumper», «Travelling Song» og «Paris». 
