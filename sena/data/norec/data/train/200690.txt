Acer Aspire 5114WLMi
Denne PCen testet vi i forbindelse med november-tilbudene og artikkelen er begrenser seg derfor til konstruksjon, bilder, konklusjon og tekniske data. 
Lenke til ytelse, batteri og støy finner du i teksten. 

Spesifikasjoner: 

LES OGSÅ: 

AMD Turion X2 Mobile TL-56 @ 1,8 GHz 15,4" skjerm i bredformat (1280 x 800 piksler) 1 GB DDR2-minne 120 GB harddisk (5400 rpm) 
Dual-layer DVD/CD-brenner ATI Mobility Radeon X1600 (128 MB minne) 54 Mbps WLAN (a/b/g) Gb LAN + modem 4 x USB, 1 x FireWire (4-pin), lyd inn/ut (analog og digital) Blåtann 1 CardBus kortplass 1 ExpressCard/34 kortplass 5-i-1 kortleser: SD, xD, MMC, Memory Stick/PRO VGA, S-Video og DVI ut Integrert 1,3 Mp webkamera og mikrofon Blåtann VoIP-telefon følger med Dimensjoner B/D/H: 35,8 x 27,0 x 4,3 cm Vekt 2,9 kilo Pris: 9.995 kr inkl. mva. 

Skjermen er på 1280 x 800 piksler - altså en bredskjerm, og er på 15,4 tommer. 
Den har kontrastbelegg og anstendig innsynsvinkel, dog bedre i sideretningen enn høyden. 

Konstruksjon 

Både skjerm og chassis virker litt vel fleksible, men selv om vi spesielt savner litt mer avstiving i lokket har vi slett ikke følelsen av dårlig kvalitet. 

Maskinen er rund og typisk "acersk" i kantene, men designet er ellers litt grovt, om enn funksjonelt. 
Tastaturet er kontant men behagelig i bruk, og holder et relativt lavt lydnivå. 

Touchpaden er i bredformat, har skrollefelt i begge retninger og fungerer upåklagelig, men har en tendens til å bli litt varm. 
Fin for kalde vinterhender, men ikke alle er like glad i varme på fingertuppene. 
"Museknappene" er tre i tallet, og den midterste kan også brukes til å skrolle med. 

Datamaskinen har også flere snarveisknapper. 
Over tastaturet finner vi fire konfigurerbare knapper i tillegg til av/på-knappen, og til høyre for tastaturet er det knapper for volum og medieavspilling. 

Tilkoblinger finnes nesten på alle sider av maskinen, bare på høyre side er det kun DVD-spilleren som har fått plass. 
Utlufting av varme skjer bak og på venstre side av maskinen. 

Bak er det inngang port for modem, 2 x USB, inngang for strøm, S-Video, VGA, DVI og nok en USB. 

På venstre side er det plass til kensingtonlås, USB, LAN, infrarød port, minnekortleser, FireWire, CardBus (PCMCIA) og ExpressCard/34. 

I front finner vi, foruten høyttalerne, av/på-brytere til blåtann og WLAN, pluss lyd inn og ut. 

Ytelse, batteri og støy 

Dette har vi tatt for oss i sammenligningen av november-tilbudene. 
Klikk her for å komme dit! 
