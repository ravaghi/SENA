Tøff fyr i tøffe tider
Det er kraft i countrysangene til mannen fra Raleigh. 

American Aquarium: 
"Things change" (New West/Border) 

Gjennombruddet for American Aquarium er uteblitt, så det kanskje ikke så rart at bandets sjuende plate handler om kamp. 

De åpner med "The world is on fire" og valgnatten da Trump kom til makten. 
Vantro og stum står BJ Barham der, før det skifter fra sjokk til kampvilje. 
This ain't the country my grandfather fought for, synger han og nekter å gi opp. 

Tøffe folk overlever tøffe tider, lyder det i "Tough folks". 
Det kjempes også på andre arenaer. 
"When we were younger" hyller avdøde Tom Petty, men er samtidig en utstrakt hånd til bandmedlemmene som Barham skiftet ut i april. 

I "Things change " og "I gave up the drinking (before she gave up on me)" kjemper han seg ut av alkoholismen. 

"Shadows of you" er av hans vanlige oppbruddslåter, men også kampen om kjærligheten krones med seier i "'Til the final curtain falls", skrevet til kona. 
Barham er blitt far og ser lysere på livet. 

Beste spor: 
"The world is on fire", "Crooked+Straight", "Tough folks", "Shadows of you". 
