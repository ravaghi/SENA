Plateanmeldelse:Ask Embla - «Northern Light» 

Delvis norr(skj)øn(n). 

ALBUM: 
POP Ask Embla «Northern Light» (Eccentric/Sony) Ina Wroldsen Ellwood, opprinnelig fra Sandefjord, er en Hanne Sørvaag-figur, om enn «kulere». 
Låtskriver for andre artister, fortrinnsvis i tenåringspopsegmentet. 

«Northern Light» er et stort sett vellykket forsøk på å tre ut av skyggene, i tospann med svensk-islandske Arnthor Birgisson. 

De mer rendyrkede popsangene fungerer best. 
Forsøkene på «norrøn» folkelektronika blir «flummiga», som svensken sier, og kabaretnummeret «Grave» mest av alt merkelig. 
Og trengte verden en «unplugged»-utgave av Fun.s allerede trettende «We Are Young»? 

Men Wroldsen synger veldig fint - skarpt, gripende. 
Som låtskriver har hun grep om det klump-i-halsen-melankolske som skiller skandipop fra annen pop. 

BESTE LÅT: 
«Cry Baby» 

MORTEN STÅLE NILSEN 
