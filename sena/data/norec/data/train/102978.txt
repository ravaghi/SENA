Jace Everett, «Mr. Good Times»
Jace Everett, «Mr. Good Times» 

(Humphead / Cosmos) Schizofrent i sumpene. 

Forrige gang var Jace «Bad Things» 
Everett en røffere, kåtere og mer sørstatete Chris Isaak. 
Nå er det litt vanskeligere å vite hva han vil. 
Bortsett fra å få en ny hit, selvsagt, med eller uten «True Blood»-hjelp. 

Han er villig til å prøve nye ting for å få en. 
Everetts allerede varierte betasuppe av country, blues, rockabilly og Tony Joe White-inspirert sumprock spes på «Mr. Good Times» ut med Beatles-klingende psykedelia (jo, jo) og «skimrende» U2sk bombastrock (nei, nei!). 

Han har talent i alle disse disiplinene. 
Men han risikerer å gjøre seg selv noe uhåndgripelig. 
Så skjer her. 

BESTE LÅT: 
«The Drugs Aren't Getting It Done» MORTEN STÅLE NILSEN 
