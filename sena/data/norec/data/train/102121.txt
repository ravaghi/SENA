Plateanmeldelse:Beady Eye - «BE» 

Ujevne glimt av gammel storhet. 

ALBUM: ROCK Beady Eye «BE» (Columbia/Sony) Det er mye som tyder på at Liam Gallagher føler seg langt mer frigjort fra sin bror Noel jo lengre tid det går mellom brødrenes kunstneriske brudd. 
Han begynner faktisk å finne en retning med Oasis-restene, eller Beady Eye, som de altså kaller seg nå. 

Mest påfallende er frafallet av det cocky snerret som kjennetegnet Liam i Oasis-tiden. 
Nå er det atskillig mer avrundet, uten å miste sin sterke identitet. 

Uttrykket denne gangen er mer lekent enn på debuten for to år siden, låtene mer solide, men fremdeles sprikende mellom stampende psykedelia og nydelige balladebrudd, samt et par kraftige hint tilbake til storhetstiden med Oasis. 

Det går uansett an å like det man hører på en Gallagher-relatert plate igjen. 

BESTE LÅT: 
«Iz Rite» 
