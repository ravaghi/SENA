Punisher: War Zone (Blu-ray)
Dette er en av de tøffeste actionfilmene jeg har sett på lenge, og det er utrolig at Medietilsynet har utstyrt den med 15-års grense. 

Dette er en av de tøffeste actionfilmene jeg har sett på lenge, og det er utrolig at Medietilsynet har utstyrt den med 15-års grense. 

Dette er en av de tøffeste actionfilmene jeg har sett på lenge, og det er utrolig at Medietilsynet har utstyrt den med 15-års grense. 
Det er farlig lavt, for dette er nemlig ekstremt voldelig, svært blodig, og – viktigst av alt – fantastisk moro for alle actionfans! 

Mørkere, tøffere og bedre 

”Punisher: War Zone” er en ny versjon av Marvels tegneserie, og filmen har både ny regissør og hovedrolleinnehaver. 
Regien er ved tyske Lexi Alexander. 
Hun er forhenværende verdensmester i både karate og kickboxing. 
Hovedrollen spilles av Ray Stevenson. 
Han er kjent fra rollen som Titus Pullo i tv-serien ”Rome”. 

Lexi viser seg å ha et fabelaktig øye for hardtslående action, mens Ray er en mye mørkere, tøffere og bedre Frank Castle/Punisher enn både Dolph Lundgren og Thomas Jane var i de to forrige filmversjonene av denne figuren. 

Forrykende fyrverkeri av gønnere 

Filmens historie er akkurat så enkel som den skal være. 
Frank Castle rensker New York for kriminelle etter at mafiaen myrdet familien hans. 
Men i jakten på Billy Russoti (Dominic West fra ”The Wire”) dreper han en mann som viser seg å være undercoveragent fra FBI. 

Plutselig må Castle kjempe mot FBI og politiet på den ene siden, og mafiaen på den andre, samtidig som han må ta vare på familien til agenten han drepte. 

Filmen trenger ikke større setup enn dette. 
Det er mer enn nok til å fylle 100 minutter med et forrykende fyrverkeri av pistoler, rifler, hagler, granater, maskingevær og bazookas! 

En god dose sort humor 

Selvsagt er filmen full av vanvittige usannsynligheter, som at 300 skurker ikke greier å sette ei kule i Frank Castle, bortsett fra 8-9 kuler som treffer hans skuddsikre vest, som i det virkelige liv ville knust alle ribbeina hans. 

Men dette er ikke det virkelige liv, dette er en voldsfantasi, og da er det meste mulig. 
Filmen sper på med en god dose sort humor, og da blir det enklere å svelge voldsestetikken. 

Skikkelig hardbarka 

”Punisher: War Zone” er velprodusert med utsøkt foto, flotte kulisser og imponerende spesialeffekter. 
Bare et par digitale effekter under pari avslører filmens begrensede budsjett. 

Men det tar ikke vekk gleden av å se en skikkelig hardbarka actionfilm som ikke ber om unnskyldning for noe. 
Så oppsummeringen av ”Punisher: War Zone” må nesten bli denne: enkel story, ekstremt voldelig, særdeles morsomt 
