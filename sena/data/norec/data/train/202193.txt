Konklusjon & karakter
Utseendemessig har LG gjort det meste riktig, og har du i tillegg digitale TV-signaler mener vi at dette er et godt kjøp. 

For det første er denne LGen pen å se på - selv om den befinner seg i nedre del av prisskalaen. 
Og med bordstativ, høyttalere og innebygget TV-tuner inkludert i prisen får du faktisk mye for pengene i dagens marked. 

Husk også at denne modellen tilhører den siste generasjons plasma-TVer . 
Det borger for at eventuelle barnesykdommer allerede er luket bort. 
Det er nemlig ingen tvil om at utviklingen har vært stor. 

I likhet med konkurrenten fra Samsung er for eksempel kontrastforholdet 3000:1, og lysstyrken på 1000Cd/m2. 
Dette er skritt i riktig retning. 

Målt mot konkurrentene? 

De mest nærliggende konkurrentene blant våre test-TVer er Samsungs 42-tommer, og LGs andre 42-tommer som riktignok leveres uten TV-tuner. 

Her har vi altså et godt eksempel på kannibalisme, for av de to LG-modellene ville vi uten tvil valgt denne, med mindre vi hadde fått et ekstremt godt tilbud på mai-TVen. 

Samsung-modellen er en mer naturlig konkurrent for deg som vil ha innebygget TV-tuner og bordstativ med på kjøpet. 

Dessverre fikk vi ikke testet disse modellene samtidig. 
Magefølelsen vår hevder imidlertid at Samsungen er litt mindre kresen på kvaliteten på bildesignalene. 
For deg som fremdeles har analoge signaler kan dette være et viktig poeng. 
LGen er imidlertid utstyrt med en langt bedre fjernkontroll som gjør den daglige bruken enklere, og er etter vår oppfatning penere å se på. 
I tillegg har LGen som nevnt VGA-inngang, i tillegg til DVI. 

Valget er ditt. 

Minispesifikasjoner: 

Flatron Plasma 42-tommer (107cm). 
Oppløsning på 852 x 480, lysstyrke 1000Cd/m2, Kontrast 3000:1, betraktningsvinkel (H/V) 160º/160º Progressive Scan og digitalt kamfilter Text-TV med 2400 siders minne. 
Høyttalere, 2 x 15W. 
NICAM stereo &Dolby; Viritual Surround Innganger bak: AV 1-3: Euro Scart (inn/ut), og Euro Scart (inn). 
AV 4: Komponent (Y/Pb/Pr), Audio, S-video. 
DVI-i og D-sub 15 pins 
På siden: AV 5: S-video, Komposit, Audio. 
