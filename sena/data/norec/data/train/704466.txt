Som fløyel
Dusty Springfields "Stay awhile" fra 1964 var første smakebit fra det femte albumet til Zooey Deschanel og M. Ward, alias She & Him. 

Det skal noe til å ta opp konkurransen med gamle Dusty, men Deschanel gjør i hvert fall ikke skam på sangen. 
Hun har en stemme som skapt til klassikere, og Matthew Wards innpakning med strykere, blåsere og gammelt gitarspill skaper rammen som får den til å gløde. 

I duettene "Time after time" og "Would you like to take a walk?" er Ward en raspende kontrast. 
Duoen følger i samme spor som de foregående platene, bortsett fra at Deschanel tar en pause fra låtskrivingen til fordel for de gamle sangene fra Carole King, Burt Bacharach og Charles Aznavour og enda eldre stoff. 

Beste spor: 
"Stay awhile", "This girl's in love with you". 
