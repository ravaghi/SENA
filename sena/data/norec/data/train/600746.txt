James Bond som hund
Regi: 
Brad Peyton 

Manus: Ron J. Friedman, Steve Bencich, John Regua/Glenn Ficarra 

Musikk: 
Christopher Lennertz 

Inntalt med norske stemmer 

Sensur: 7 år 

Dette er en ingen animasjonsfilm, men en realfilm der en benytter virkelige hunder og katter, men lar dem snakke og resonnere modent med menneskestemmer, i originalutgaven med stemmene til blant andre Nick Nolte og Roger Moore. 

Hele opplegget, både struktur, typer og effekter, er skamløst hentet fra James Bond-universet. 
Sikkert til stor glede for mange. 
Det dreier seg om en katt av hunnkjønn som føler seg sveket på de fleste områder en kan bli sveket på, og det finnes ikke noe giftigere enn mennesker… 
unnskyld, katter, som føler seg dypt sveket. 

Og den trusselen hun etter hvert skal vise seg å være for hele verdensfreden, lar en meget sjelden allianse se dagens lys: 
Forbrødringen, eller fordyringen, mellom hunder og katter. 

Formen er kjapp, for å si det mildt, og stilen er oppjaget, for å si det enda mildere. 
Det er tjo og hei og fire kvister deler seg og bang og knurr og glefs og… 
ja, du forstår? 

De norske stemmene er svært variable, fra det absolutt smidige til stiv ombæring av tekster. 
