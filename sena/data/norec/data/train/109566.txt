Gavin DeGraw «Free»
(J Records/Sony Music) 

Under gjennomsnittet fra gjennomsnittlig artist. 

Det åpner ikke så aller verst med en renskåret versjon av avdøde Chris Whitleys blues «Indian Summer». 
Den tydeliggjør samtidig DeGraws store problem - at han ikke evner å skrive gode låter selv. 

Siden amerikaneren inntok stjernehimmelen i 2003 med hitsinglene «Chariot» og «I Don't Wanna Be», har alt annet vært oppkok over samme lest. 
DeGraw er en teknisk begavet sanger og instrumentalist, men en middelmådig låtskriver som denne gangen leverer under eget pari. 

Det hjelper ikke at tekstene bugner over av klisjeer med titler som «Stay», «Lover Be Strong» og «Waterfall». 
Og at man ikke klarer å finne en annen albumtittel enn en av rockehistoriens mest brukte, sier det meste om mangelen på kreativitet. 
Det føles derfor som et pluss at plata ikke er særlig lang. 

ANBEFALTE KJØP: 
«Indian Summer», «Why Do The Men Stray». 
