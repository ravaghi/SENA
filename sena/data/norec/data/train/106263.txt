Christine:«Christine» 

(MBN) 

GENRE: POP 
Ja, hun er fra Bergen, har englestemme og synger både på norsk og engelsk. 
Nei, det er ikke Sissel. 

Sammenligningen må Christine Guldbrandsen likevel tåle, ettersom stemmen hennes ligger veldig, veldig nær. 
Åpningen «Dansekjolen» minner så sterkt om Sissel som backes opp av Vamp at en ekstratitt på coveret er nødvendig for å rette opp førsteinntrykket. 

Også Christine er inspirert av folkemusikken, noe som i tillegg gjenspeiler seg gjennom drømmende naturtekster - i så måte er Grand Prix-vinneren «Alvedansen» representativ for resten av platen - men aller best er stemningene når arrangementene er skåret ned til beinet, som i den sakrale avslutningen «Dove». 
Kontrastene blir imidlertid større enn de som finnes i Christines stemmeuttrykk, noe som, sammen med vekslingen mellom norsk og engelsk, gjør at helheten lider, selv om enkeltøyeblikkene holder. 

ANBEFALT KJØP: 
«Dove», «Alvedansen», «Den dag kjem aldri». 
