Al Green The ReverendAl Green: 
«Everything's OK» 

(Blue Note/ EMI) 

Al Green og produsenten Willie Mitchell med et solid soul-album. 

Soulsangeren Al Green hadde sin storhetstid på slutten av 1970- og begynnelsen av 1980-tallet. 
Nå har han satt det geistlige The Reverend foran navnet og er ute med et nytt album sammen med sin gamle produsentkollega Willie Mitchell. 
Dette er et solid og meget bra album som vil glede soulfans i alle aldre. 

Al Green, som blant annet skrev «Let's stay together», presenterer på sitt nye album tolv sanger, der han selv har vært med og skrevet elleve. 

Al Green gir oss lekker Memphis-soul anno 2005 og litt r&b-musikk som svinger og varmer. 
Han har en karakteristisk stemme, og platen er flott produsert med en rekke lekre detaljer. 

Det er ikke helt lett å plukke blant de mange høydepunktene på platen, men «Real love», «All the time», «Be my baby» og tittellåten bærer bud om soul av klasse. 
