Amerika «Stay okay»
(Columbia/ SonyBMG) 

Duoen Bernt Thomas Bortne og Kristian Larsen fra Ålesund debuterer med EP med egne sanger. 

Amerika har fem originalmikser på debuten sin og to mikser. 
De to debutantene har tydeligvis sans for melodiøs, britiskinspirert popmusikk. 
Dessverre klarer de ikke helt å følge opp den gode starten med «Early Night», en iørefallende, liten musikalsk godbit. 

«Stay Okay» har også gode elementer i seg. 
Det er musikk som til tider kan minne litt om New Order. 
Produksjonen til Amerika er god, og det skal bli spennende å følge med når albumdebuten kommer senere i år. 
