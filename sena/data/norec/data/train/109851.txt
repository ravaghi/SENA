Test av VW Passat Alltrack:Vinner på veien 

VW Passat Alltrack føles ikke like ny som den faktisk er. 
Samtidig leverer den jevnt over på alle andre punkter. 

Det er noe solid og traust over den litt røffere og hevede varianten av Norges mest solgte stasjonsvogn. 

Selv om bakkeklaringen er tre centimeter høyere enn en vanlig Passat med sine 16,5 centimeter er dette et godt kompromiss for vanlig kjøring mellom bilens tyngdepunkt og kjøreegenskapene. 

Under vanlig kjøring og bruk registreres ikke noe merkbar forandring på kjøreegenskapene. 

VW PASSAT ALLTRACK ER KJØRT I DUELL MOT PEUGEOT 508 RXH. 

Passatens firehjulstrekk med navnet 4Motion er et mer gjennomprøvet firehjulssystem enn Peugeots system. 

VG og NAF forsøkte i en litt uhøytidelig test å kjøre begge bilene i testen opp en krapp bakke med løs grus. 
Her begynte 508 RXH i firehjulstrekkmodus ganske kjapt å spinne og ble stående et stykke opp i bakken. 

Med offroadknappen i Passaten trykket inn styres alt fra bremser, gasspedalfølsomhet og giring (med DSG-kassen.) 
Dette bragte Passaten rett opp den samme bakken. 

Dessverre er ikke denne DSG kassen tilgjengelig på varianten med 140 hestekrefter, som etter vår mening er mer enn sterk nok for norske forhold. 
Dessuten blir den 46000 kroner dyrere enn den med 170 hestekrefter VG kjørte. 

Sistnevnte koster fra 489400 kroner eller omtrent det samme som Peugeot 508 RXH med 200 hestekrefter. 
For minst mulig verdifall anbefaler leasingselskapet Autolease følgende ekstrautstyr: minimum xenonpakke, sportspakke, avtakbart hengerfeste og metallic lakk. 

De anbefaler også adaptiv cruisekontroll med citystopfunksjon. 
Da vil modellen ifølge dem holde seg langt bedre i pris i bruktmarkedet etter kjørte 45000 kilometer eller tre år. 

Her er våre vurderinger: 

Førermiljø: 
Ryddig og oversiktlig, mangler tiltefunksjon på standardsete. 

Kjøreegenskaper: 
Kjører bedre både på landeveien og der du trenger litt mer offroadegenskaper. 

Plass: 
Noe dårligere bakseteplass, men langt større bagasjerom. 

Miljø: 
VG og NAFs testrunde ga et forbruk på 0.59l/mil. 
Oppgitt forbruk på 0,58 l/mil 

Sikkerhet: 
Den ordinære VW Passat-utgaven har frem stjerner i EuroNCAP. 
Ikke noe grunn til å tro at denne hevede varianten er noe dårligere. 

Å eie: 
Holder seg meget godt i verdi. 
Årlige driftskostnader under snittet i segmentet med 2900 kroner i året i treårsperioden. 

Pris: 
Skulle hatt DSG på innstegsmodellen med 140 hestekrefter. 
Ellers greit priset med litt mindre ekstrautstyr. 

Design: 
Enkel og greit både utvendig og innvendig 

LESER DU DENNE SAKEN PÅ MOBILEN? 
HER FINNER DU FLERE BILNYHETER. 

HER ER VG NETTS BILSIDE PÅ FACEBOOK - KLIKK LIKER, OG VI OPPDATERER DEG. 

For under en halv million får du familiestasjonsvognen løftet i understellet og trekk på alle hjul. 
VG og NAF har testet Volkswagen Alltrac og dieselhybriden Peugeot 508 RXH. 
<br><br><a href="http://www.vg.no/bil-og-motor/artikkel.php?artid=10060830">Klikk her for å lese testen av VW Alltrack</a><br><a href="http://www.vg.no/bil-og-motor/artikkel.php?artid=10060828">Klikk her for å lese testen av Peugeot 508 RXH</a> 
