Grant-Lee Phillips:«Strangelet» 

(Cooking Vinyl / Bonnier Amigo) 

Kan vi kalle han en Norgesvenn nå? 

Nordmenn har dyp sans for Phillips' sympatiske og slepende bredformatsrock og hans stemme-innlevelse, og han begynner etter hvert å få mange Norgesbesøk på nakken også. 
Låtsignaturen fra foregående plater fra den tidligere Grant Lee Buffalo-sjefen er intakt etter fjorårets coverplate, og det er ingen overdrivelse å si at overvekten ligger på de lyse og lette stemningene denne gangen, hvilket er gode nyheter nå rett før sommeren. 
Kort sagt 
- Grant-Lee Phillips er en mann å stole på! 

Anbefalte kjøp: 
«Fountain Of Youth», «Same Blue Devils», «Killing A Dead Man» og «So Much». 
