Maria Solheim:«Will There Be Spring» 

(Kirkelig Kulturverksted) 

Genre: 
Pop 

Fint, forførende og flyktig. 

Det blir stadig mer interessant å følge Maria Solheims platekarriere, selv om hun ikke er helt der ennå. 
Elleve spor på 32 minutter gir oss et litt for flyktig inntrykk av hennes artistkjerne, noe som forsterkes av en stemme med mye luft og som savner litt variasjon - til tider kan det såre lydbildet minne om Ephemera uten harmoniene. 
Tekstlig bevarer hun imidlertid en fin rød tråd gjennom hele platen. 
Det handler om usikkerhet i alle avskygninger og søken etter lys bak uroen og tungsinnet. 
Tonefølget er atskillig lettere; fra den flotte poplåten «Wildest Day» til lettbeint Ane Brun-country i «Ocean Needs Water». 
Problemet er bare at Maria Solheim ikke helt rekker å sette seg fast hos lytteren før det hele er over. 

Anbefalt kjøp: 
«Wildest Day», «All My Thougts», «Ocean Needs Water». 
STEIN ØSTBØ 
