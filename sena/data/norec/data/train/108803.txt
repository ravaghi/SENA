Filmanmeldelse:«Get Hard» 

USA. 
Regi: 
Etan Cohen (må ikke forveksles med Ethan C.!) 11 år. 
MED: Will Ferrell, Kevin Hart, T.I., Taryn Terrell, Alison Brie, Craig T. Nelson, Edwina Findley Dickerson, John Mayer. 

Selvfølgelig skulle det det! 
WillFerrell og Kevin Hart i en buddy-film om den rike pengepukeren som blir fratatt alt og må søke hjelp hos en fattige bilvaskeren i kjeller'n om hjelp til å «get hard» for ikke å bli - unnskyld uttrykket, det er helt på filmens premisser: rævkjørt i fengsel. 

30 dager skal «kurset» vare, problemet er bare at «kurslederen» er like snøhvit uskyldig som den fengselsdømte. 
Så det går selvfølgelig på trynet, hele tida. 
Via en rekke sannsynligheter, som bare overskygges av Will Ferrells lavpannede, helt konsekvente dumskap. 
Man undres jo bare hvordan han har klart seg fra fødsel fram til nå. 
For ikke å snakke om til søkkendes rikdom og sjefsdatterens dyrekjøpte sengeleie. 

Et av filmens få høydepunkter, er for øvrig en kort cameo av den syngende hjerteknuser John Mayer. 

Jada, Ferrell er god til å spille stup-dum. 
Men når det ikke blir morsomt nok, kan han bli ekstremt irriterende. 
Og her er det virkelig langt mellom drammene! 
Det hjelper svært lite at de fleste gjenstandene og de fleste replikkene skal innom fyrens endetarm - på en eller annen måte. 

Det blir aldri mer enn en slapp fis. 
