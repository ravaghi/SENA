Plateanmeldelse:Michael Bublé 

Crooner i banken. 

ALBUM: 
POP Michael Bublé «To Be Loved» (Reprise/Warner) Bublé er en gutteaktig entusiastisk énmanns-«ratpack». 
Han synger, han forteller vitser! 
En naturlig scenebegavelse. 

Men han vet ikke helt hva han skal bruke albumene sine til. 
Bortsett fra å pøse på med alt som voksen middelklasse er troende til å like. 

Selvtilfredse ballader. 
Kabaretsoul, backet av The Dap-Kings. 
Elvis. 
Samt, selvsagt, Sinatra. 
«You Make Me Feel So Young», «Young At Heart» med flere. 
Utfordring: 
Disse sangene er ferdig sunget, ferdig innspilte. 
Av sjefen selv. 
Og Bublé tør ikke kødde med dem. 

Så poenget er? 
Øh, selge masse plater, antar jeg. 
Hans forrige, «Crazy Love» (2009), solgte én milliard bare på Finnsnes (litt). 
Denne er helt lik. 

BESTE LÅT: 
«My Melancholy Baby» 

MORTEN STÅLE NILSEN 
