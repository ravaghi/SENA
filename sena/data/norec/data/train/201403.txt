Olympus E-520
Olympus’ FourThirds-system, som alle deres speilreflekskameraer er basert på, har litt mindre bildebrikke enn de andre i denne gruppen, som gjør at objektiver også kan lages betydelig mindre. 
Derfor er systemet også mer reisevennlig, selv om kamerahuset i seg selv ikke er noe mindre enn de andre i denne gruppen - er du ute etter noe mer kompakt, har kameraet også en lillebror i E-420. 

E-520 er et avansert kamera, og det har også et rikt utvalg av knapper og snarveier, et briljant menysystem som lar deg gjøre innstillingsendringer raskere enn noe annet kamera i denne gruppen, og en konstruksjon som føles meget god kvalitetsmessig. 
Grepet er også blant de beste i denne gruppen, men et lite trekk gis for søkeren, som er den minste av de fem. 

Ytelsen har vi lite å utsette på denne gangen - E-520 er blant de kjappeste med tanke på seriefotografi, det har testens nest beste batterilevetid, og autofokusen har blitt raskere enn den var på forgjengeren, E-510; vel å merke når du slår av hjelpelys fra blitsen, ironisk nok. 
I mørket er den dog ikke like rask som de andre, og den eneste som hadde problemer med å finne fokus på nattesten på parkeringsplassen. 

Olympus-kameraet gir jevnt over gode bilder, men har litt problemer med detaljnivået i høylysene, støy på høye ISO-verdier og litt dårlig spredning på den innebygde blitsen. 
Det medfølgende kit-objektivet holder imidlertid høy optisk kvalitet. 

E-520 ble duelltestet mot Sony Alpha A350 her: 
Outsidernes duell 
