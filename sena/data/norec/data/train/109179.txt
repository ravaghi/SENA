Plateanmeldelse:Tommy Tee - «Musikk ække viktig» 

Far i form. 

ALBUM: 
HIP HOP Tommy Tee «Musikk ække viktig» (Tee Productions) Det er en stund siden Tommy Flaatens tittel som «kongen av norsk rap» var helt ubestridelig. 

Men, som med amerikanske presidenter er tittelen med til graven. 

Derfor er det digg når han gjør ekstra innsats, og begir seg ut på norskspråklig rap. 
Produksjonen er oppjustert, men har den grumsete signaturen inngravert, og selv om Tommy sjelden lander på den riktige siden av gjennomsnittet som rapper, er ærligheten vanskelig å ta fra ham. 

Mangelen på teknikk kompenseres med å samle landets største og beste: Vaular, Store P, Arif, Oter, Chirag, OnklP, Kaveh og selvsagt en håndfull fra Tee-stallen, hvor Mae og Lyset er de som utmerker seg. 

Mange kokker, mye søl, men «Musikk ække viktig» er et sirkus få andre kunne dirigert bedre. 

BESTE LÅT: 
«Neste gang» 
