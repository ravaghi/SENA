Esperanza Spalding:«Radio Music Society» 

(Concord Jazz/Universal) 

Funky og dristig. 

Ja, Esperanza Spalding er bassisten med det store håret, Obama-favoritten som stakk av med Grammy for årets artist foran øynene på Justin Bieber. 

Men hun er også en av de mest spennende stemmene i amerikansk jazz for tiden. 
«Radio Music Society» er en leken og funky oppfølger til den mer innadvendte «Chamber Music Society». 
Med stor dristighet og dyp musikalitet gir hun seg i kast med afrikansk-amerikansk musikktradisjon i all sin bredde. 
Mange av låtene har et engasjert sosialt budskap, i beste soultradisjon. 
Musikken er melodisk og dansbar, samtidig som den utfolder lag på lag med deilige detaljer, intrikate linjer og subtile bidrag fra musikere som Joe Lovano og Jack De Johnette. 

BESTE LÅT: 
«Black Gold» 

CARL PETTER OPSAHL 
