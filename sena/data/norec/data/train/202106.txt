Plextor M3 Pro 128 GB
Første SSD fra Plextor var ingen sinke, hva med etterfølgeren? 

Plextor er nå klar med neste utgave av sine SSD-er, som i første omgang er beregnet på et litt mer krevende publikum enn den vanlige hjemmebruker. 
Komponentvalget følger samme tradisjon, med en robust kontroller fra Marvell, raskt flashminne og ingen datakompresjon. 

Stabil ytelse uansett hva slags data som håndteres, og ikke minst stabilt høy ytelse selv etter lang tids bruk er viktige parametre. 
Derfor blir prisnivået noe høyere enn de rimeligste, men vi snakker uansett ikke om enorme totalbeløp. 
Likevel ser vi at det er et påtagelig relativt sprik mellom de rimeligste SSD-ene og de dyreste. 
De rimeligste på 120 GB koster nå under tusenlappen, mens de mer avanserte - som Plextor - ligger noen hundrelapper over. 

Egenskaper hos M3 Pro serien 

2,5” Internal Solid State Drive (SSD)Tilgjengelig i kapasiteter på 128 GB, 256 GB og 512 GBTrue Speed-teknologi for vedvarende ytelse over tidTilfeldig lese- og skrivehastighet på 70 000 / 69 000 IOPS7 mm supertynn formfaktorBruker Marvell 88SS9174-kontrollbrikker av server-gradeStøtter SATA III 6 Gb/s-grensesnitt og japansk NAND-flash av høyeste kvalitetFem års garanti på stedet og brukerstøtte. 

Innholdet i pakken 

M3 Pro serien leveres med festebrakett og passende skruer for bruk i 3,5-tommers brønner. 
I tillegg følger det med programvaren Acronis True Image for kloning og kopiering av data fra eksisterende systemdisk over til SSD-en. 

Selve SSD-enheten er altså bare 7mm tynn, og vil derfor kunne bli liggende mer eller mindre løst hvis du installerer den i en maskin som er designet for 9mm lagringsenheter. 
Sandisk leverte med en selvklebende "pakning" for å bøte på dette problemet i sin tynne SSD-utgave, men Plextor overlater til brukeren selv å finne en passende løsning. 

Utførelsen er som forgjengeren i børstet aluminium, men nå i en mye lysere farge. 

Ytelse 

Det er ingen tvil om at dette er en av de raskeste SSD-ene. 
Men sammenlignet med forgjengeren snakker vi ikke om påtagelige forskjeller. 
I bruk merker du knapt forskjell. 
Oppgraderer du derimot fra en tidlig SSD eller fra en tradisjonell harddisk, så er forskjellen henholdsvis påtagelig og enorm. 

Konklusjon 

Den nye serien fra Plextor byr på noe bedre leseytelse enn hos forgjengeren, men vi snakker om en beskjeden forbedring. 

Men selve enhten er ikke beskjeden, det er absolutt en av de raskeste SSD-ene. 
Trenger du full ytelse også på data som ikke er komprimerbare, så er denne blant de aller mest aktuelle kjøpene. 

Plextor PX-128M3P 128GB 
