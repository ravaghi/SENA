When Saints Go Machine - «Ten Makes A Face»
Danske talenter. 

«De fire store» har begynt å signere ukjente artister også i Danmark den siste tiden. 
When Saints Go Machine er et av plateselskapet EMIs siste tilskudd. 

I februar spiller de på Bylarm i Oslo, og det er all grunn til å tro at elektrokvartetten vil være i begivenhetens sentrum på en lang rekke europeiske bransjefestivaler til neste år. 
Tro kan løfte fjell, i hvert fall med et stort apparat i ryggen. 

Og det er flere grunner til å tro på disse gutta. 
Debutalbumet spriker i mang en retning - på en god måte. 
En slags krysning mellom Calvin Harris og Depeche Mode ispedd korarrangementer Brian Wilson verdig. 
Det er både smart og vakkert. 
Det eneste aberet er fraværet av singelen. 
Og den er i dag viktigere enn både hype og store plateselskaper. 

ANBEFALTE KJØP: 
«Pinned», «Fail Forever», «New Elvis», «You Should Be Someone Else». 
