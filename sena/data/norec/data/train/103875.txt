The Cumshots: «Norwegian Jesus»
(Big Dipper/Sonet) 

Jo da, vi trenger litt seriøs moro fra Kristopher Schau (bildet) også. 

Riktignok er ikke hans mørke, aggressive tekster egnet til å provosere lenger - den norske Jesus blir han neppe, med mindre Kristus gjenoppstår som metal-hode, men i kompaniskap med Ole Petter Andreassen (El Doom) beviser Oslos mest pulte band at hovedstaden er heavy-rockernes høyborg for tiden. 
Der El Doom skaper emo-metal med Thulsa Doom, har han beholdt mer av hardcoren i The Cumshots, noe som blir poengtert gjennom Schaus grumse-vokal. 
«Norwegian Jesus» er et musikalsk oppegående prosjekt, såpass variert og friskt at det ikke blir bakstreversk, og riff-dragere som «Paint You Withe A Knife» og «For The Sake Of Man» burde skape elleville live-tilstander på guttas lange førjulsturné. 
