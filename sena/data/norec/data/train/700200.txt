Motstandshore i Shanghai
«Lust, caution» kan du se som oppvarmer til julefilmen «Max Manus», for den handler om motstandskjempernes skadde sjel. 

Filmen er en så dryg vandring i utpensla tidskoloritt at den kinesiske muren vil virke kjapp, men stilen er intelligent dvelende og figurene er fascinerende enkle. 

Wei Tang spiller en kinesisk studine som blir med i kinesisk motstandsgruppe under den japanske okkupasjonen i 1942. 
De unge idealistene vil ta quislingen Yee. 
For å komme til ham bruker de den unge jenta, som ikke bare blir venner med rikingen, men også elskerinnen hans. 

Hva skjer da med kvinnens sjel når de hun beundrer, gjør henne til hore? 
