Oppbruddsplate
I mars annonserte Coldplay-vokalist Chris Martin og skuespiller Gwyneth Paltrow sin separasjon etter 11 års ekteskap. 
Det preger Coldplays sjette album. 

Mens "Mylo Xyloto" (2011) var et friskt popøyeblikk, er oppfølgeren langt mer neddempet. 
Temaet er fortidens spøkelser og hvordan de påvirker oss – og kan ødelegge kjærligheten. 
Rekken av produsenter inkluderer Avicii, som gjør at popunntaket "A sky full of stars" sikkert vil bli en hit. 
Elektronikk preger platen, men det er selvutleveringen som gjør sangene verd å lytte til. 
Oppbruddsplater preges gjerne av sinne eller sorg, og Martin tar sistnevnte vei. 
Selve Coldplay-formelen står i veien for at dette skal bli et gripende album, men Chris Martin synger likevel fra hjertet. 
Et som er brukket i to. 

Beste spor: 
"Magic", "Ink", "True love", "Another's arms". 
