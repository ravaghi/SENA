Ingrid Bjørnov:«Forklaring følger» 

(Big Box / Sony) 

Bjørnov går i barndommen. 

Popmusikk treffer deg som sterkest rundt de 14. 
Det er mulig den traff den snusfornuftige Ingrid Bjørnov enda et par år tidligere. 
«Forklaring følger» låter i hvert fall fullstendig som 1974, da Bjørnov var 10-11. 

Ikke glamrock, men smart, sofistikert flinkispop med originale akkorder og overganger à la Supertramp, Queen og (spesielt) 10CC. 
Når hun låter som The Beatles, er det via ELO - et band jeg mistenker henne for å holde høyere enn originalene. 

Som du skjønner: 
«Forklaring følger» er pop-Ingrid snarere enn kabaret-Ingrid, og mest for jevnaldrende med de samme musikkreferansene i minnebanken. 
Rasende dyktig gjort. 

BESTE LÅT: 
«Lat» 

MORTEN STÅLE NILSEN 
