Savner du det gamle Weezer, er det bare å beine til nærmeste platesjappe
Underholdende powerpop fra oslobandet Hiawata! 

ALBUM: 
«The Darkside», oslobandet Hiawata!s fjerde plate, kan meget vel være deres siste. 
De siste årene har vokalist Tore Løchstøer Hauge pludret på med sitt nye band, Heyerdahl, mens Are Volmert Sørensen har brukt tiden sin i Sweden. 

Tiden har uansett stått stille i Hiawata-boblen, innspillingene deres høres fortsatt ut som en grovkornet demo fra 1994, hvor alle nivåene er skrudd til elleve. 
Det skurrer og freser - i positiv forstand. 

Om noen savner Det gamle Weezer, er det bare å beine til nærmeste platesjappe, eller logge seg inn på nettbutikken. 

«Take Me» 

Håpløst uoriginalt, men en flott sjangerkommentar for de som er interessert. 
