Liv Marit Wedvik - «Solid Ground»
Stadig bedre. 
Men langt igjen. 

Ingen skal komme og si at bensinstasjonenes Venus, über-MILF Liv Marit Wedvik, ikke blir bedre med årene. 
Det sier ikke nødvendigvis all verden, med tanke på de reddsomme tidlige platene hennes. 

Produsent Kyrre Fritzner hjelper til. 
Men det må sies at Wedvik fremdeles høres stiv ut, og usikker i sin omgang med det engelske språket. 
Når hun går løs på en gammel favoritt som Ian Hunters «All Of The Good Ones Are Taken», er det som å lytte til en livredd turist i en fremmed by. 

Christian Ingebrigtsen duetterer i «Better Love Next Time». 
Kanskje er det litt for lite country igjen i Liv Marit til at dette vil appellere til kjernemarkedet. 

BESTE LÅT: 
«Runaway» 

MORTEN STÅLE NILSEN 
