Deborah Harry:«Necessary Evil» 

(Eleven Seven Music) GENRE: 
POP 

Gjør ikke ære på gammel storhet. 

Det er snart 30 år siden Deborah Harry hadde sitt internasjonale gjennombrudd som sanger i gruppa Blondie. 
Nå er hun 62 år, men «Debbie» holder stand, på et vis. 

«Necessary Evil» viser at Deborah Harry forsøker så godt hun kan å ikke fremstå som New York-rockens bestemor. 
De som fortsatt husker helium-vokalen på hitlåten «Heart Of Glass» fra 1978, bør forberede seg på en litt mer moden stemmeprakt i 2007. 

Musikalsk er dette tynne saker. 
Med bonusspor er dette albumet 17 låter langt. 
Mange gullkorn vil du ikke finne. 
Det handler om enkel rock og pop av det lett elektroniske slaget, men magien er fullstendig fraværende. 

Blondie er valgt inn i The Rock and Roll Hall of Fame. 
Med «Necessary Evil» gjør Deborah Harry definitivt ikke ære på utmerkelsen. 

ANBEFALTE KJØP: 
Egentlig ingen, men forsøk «School Of Scandal». 

ESPEN A. HANSEN 
