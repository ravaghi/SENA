Vintermåne:«Søde julenat» 

(Kirkelig Kulturverksted) 

Lekkert - vel verdt en sjekk. 

Hvor mange julealbum trenger vi? 
I virkeligheten svært få, men her er i det minste en utgivelse med Telemark-trioen Vintermåne som kan være verdt å sjekke ut. 

Sangeren Anne Gravir har på «Søde julenat» laget folketoneversjoner av kjente julesanger. 
Det fine med dette albumet er at det kjennes naturlig. 

Vintermåne har gitt kjente og kjære julesanger sitt eget uttrykk. 
Sammen med Torjus Vierli på flygel og Frøydis Grorud på saksofon har Gravir spilt inn et lyrisk, rolig, nakent og dempet album, som det faktisk har en hensikt å utgi utover det rent profittmessige. 

ESPEN A. HANSEN 
