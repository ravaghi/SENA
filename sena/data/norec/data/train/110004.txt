Totally Enormous Extinct Dinosaurs:«Trouble» 

Totally Enormous Extinct Dinosaurs: 
«Trouble» (Universal) 

Mismot - alltid bedre med Moog. 

Spektakulært døpte Orlando Higginbottoms bidrag på Damon Albarns humanitære 2011-innspilling har nok medvirket til at 26-åringen ble tafset på av Nokias reklamebyrå i februar. 
Det skal ikke brukes mot ham. 
Heller ikke at briten draperer synkoperte synthriff i monoton melankoli med spinkel og fortvilt vokal. 

For dette kler den nær-likeglade elektrominimalismen han fascineres av, uten at fascinasjonen brukes påtatt og mekanisk. 
Derimot fremvises en sjelden og smittende sjangerglød, som skjermer enkelte svake låter. 

Artistnavnet er av typen «vanskelig å huske - umulig å glemme». 
Som musikken, altså. 

BESTE LÅT: 
«Garden» 
