Edward John:«Find Me Guilty» 

(Freesound Records) 

Dvask kristenpop. 

Den skotsk-norske predikanten Edward John disker opp med klam og guffen popmusikk spekket med klisjéfylte tekster om enten kjærlighet eller gudstro. 
Venninnen Carola dukker opp i duett på klissete «I Give You My Heart», mens tremenningen Christian Ingebrigtsen og venninnen Maria Arredondo også bidrar på et par av sangene. 
Edward John lykkes ikke med sin florlette popmusikk. 

Låtene er svake, og pakket inn i en utrolig klam produksjon. 
Det aller verste tilfellet er «Holding Your Hand». 
Dessuten blir det litt komisk når Edward John i «I High On Love» regelrett har rappet Bryan Adams' «Summer Of '69», mens hans «Sorry» er mistenkelig lik «Please Forgive Me» med samme artist. 

MARIT AABY VEBENSTAD 
