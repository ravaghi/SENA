Høres mer «grown & sexy» ut enn noensinne
Finslipt Monteé. 

ALBUM: 
Det er faretruende lett å miste egenarten når man beveger seg innenfor et såpass bredt spekter av musikalske sjangre som Montée. 

Likevel har oslobandet - med sitt fundament bestående av et knippe av landets beste musikere - gang på gang vist at de klarer å holde seg unna kopifaktene som ofte rammer soul/funk-leflende artister på denne siden av Atlanteren. 

Særegen 
Og når kvintetten 5. mai følger opp kritikerroste «Rendition of You» etter tre år, er det nok en gang med en særegen og leken trackliste - som nesten får deg til å glemme at Maya Vik har forlatt skuta. 

Den stødige bassbruken til nykommer Rune Nergaard (Bushman's Revenge) kunne dog ikke kledd Montée bedre, og blir spesielt uvurderlig på uimotståelige godspor som «Saviour», «The Beast in Their Nature», «You Need to Feel Love» og «What You Got». 

Nyter godt «Into The Fray» nyter også svært godt av hjelpen fra den britiske låtskriveren Simon Walker og produsent Eliot James (Kaiser Chiefs, Two Door Cinema Club, The Futureheads), som imponerende nok klarer kunsten å finslipe studioheltene Tjore og Mokkelbost ytterligere. 

Montée har kanskje mistet en god porsjon skjønnhet siden sist, men høres desto mer «grown & sexy» ut enn noensinne. 

Albumet slippes 5. mai. 
