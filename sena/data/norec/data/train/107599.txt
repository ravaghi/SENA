Rebekka Bakken «Is That You»
Universal Music 

I glatteste laget 

Det er tydelig at Universal satser tungt på Rebekka Bakken, norsk vokalist bosatt i Wien. 
Det er med god grunn, ettersom hun både har en tiltalende og fleksibel stemme og evne til å skrive sterke låter. 
På oppfølgeren til «The Art Of How To Fall» viderefører hun denne tidstypiske blandingen av jazzinspirert pop og kontemporær country som ikke minst Norah Jones er en vellykket representant for. 

Med seg har hun et skandinavisk topplag med blant annet Eivind Aarseth på gitar og gjester som Nils Petter Molvær og Bendik Hofseth. 

Likevel treffer det ikke helt. 
Til tross for et par melodiske fulltreffere som «As Tears Clear Our Eyes» og «As Long As There Is A Voyage Away» blir helhetsinntrykket for glatt, for kalkulerende, noe også et Playboy-inspirert cover bærer bud om. 

CARL PETTER OPSAHL 
