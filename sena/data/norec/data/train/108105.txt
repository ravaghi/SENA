Elvis Presley - «I Believe:The Gospel Masters» 

Den himmelske Konge. 

Da han konsentrerte seg, var Elvis Presley 1970-tallets fremste balladesanger. 
Men før det igjen, allerede på 1950-tallet, markerte han seg som en av de aller beste hvite gospelsangerne noensinne. 

Sangprestasjonene på «His Hand In Mine» (1960) er utprøvende, ungdommelige. 
De på «How Great Thou Art», spesielt de mest sakrale øyeblikkene («Where No One Stands Alone», «Stand By Me», tittelkuttet), er gåsehudfremkallende, sunget av en mann som ikke lenger fremførte religiøse sanger for å blidgjøre moren Gladys, men fordi han trengte trøsten som bor i den. 
Albumet inneholder noen av de mest bevegende sanginnsatsene undertegnede vet om. 

Oppsamlingsheatet «You'll Never Walk Alone» (1971) og «He Touched Me» (1972) er mer sånn «contemporary Christian», og ikke like betagende. 
Resten av denne 4CD-boksen består av spirituell musikk fra filmene og konsertplatene hans, samt en liten håndfull hjemmeopptak. 
Selv om jeg på det sterkeste vil bestride at «I Can Dream» er en religiøs innspilling, er det fint å ha alt dette samlet på ett sted. 

MORTEN STÅLE NILSEN 
