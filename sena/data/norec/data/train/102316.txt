Plateanmeldelse:Todd Rundgren 
- «State» 

Tungrodd Todd. 

Åh Todd. 
For en tålmodighet vi, dine fans («fans» i ordets fundamentale forstand, avledet av «fanatikere»), viser deg. 
Selv når du gang på gang gir ut plater som denne: 

Nok en samling nittitalls-«cheesy», hjemmelaget iMac-«elektronika», preget av en umorsom humoristisk sans («Angry Bird», «Ping Me» - åh, hold på meg), klaustrofobisk billig produksjon og en allround geni/idiot-dikotomi man må til Neil Young for å finne maken til. 

Og likevel. 
Vi holder ut. 
Hvorfor? 
Fordi noen ganger, om enn stadig sjeldnere, bare drypper det pur melodi av fingrene dine, og blåøyd soul av røsten din. 
Må du insistere på å gjøre det så vanskelig for oss - og deg? 
Hæ? 

Åh Todd. 

BESTE LÅT: 
«Something From Nothing» 

MORTEN STÅLE NILSEN 
