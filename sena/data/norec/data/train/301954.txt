Anmeldelse av påskekrim:«The Guilty» 

Dette har du sett før, men det funker. 

ANMELDELSE: 
Britisk krim er stort sett verdt å få med seg, men samtidig, det er nå så mye krim på det visuelle markedet at en stakkar fort kan bli stappende mett. 

Det er jo ikke til å unngå at man har en hang til å bli hekta på krimkvalitet - både på Netflix og HBO. 
Men, påsken varer jo ikke helt til jul uten tv-krim. 

«The Guilty» har et plott vi har sett i mange serier de siste åra, sist i kvalitetsserien «Broadchurch» og i den pågående «The Missing». 

Et barn forsvinner her. 
Femåringen Callum Reid er på en nabolagsfest i 2008, og der slutter også alle spor. 
En etterforsker er selvsagt på saken, men den løses ikke. 

Fem år etter forsvinningen blir et lik at et lite barn funnet i nærheten av Callums hjem, og etterforsker Maggi, som nå har stiftet en lykkelig familie, blir etter hvert besatt av å finne ut hva som egentlig skjedde med vesle Callum. 
Det blir både risikofylt og ganske så hjerteskjærende, og tidvis spennende. 

Sett det før, men like fullt godkjent. 

Serien er ikke spesielt originalt sydde sammen, men «TheGuilty» har et par snertne vrier, gode rollefigurer og en plotdybde og såpass gode skuespillerprestasjoner at serien i tre deler ikke er det verste du kan gjøre tre kvelder i den hersens påsken. 
