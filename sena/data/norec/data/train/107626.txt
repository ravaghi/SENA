Don Juan Dracula:«Young debutantes II» 

(Switch Off Records/ Tuba) 

Don Juan Dracula blåser liv i synthpopen som var moderne på 1980-tallet. 
Deres elektronikamusikk kan enkelte ganger minne om norske Zuma, som hadde suksess for noen år siden. 

Don Juan Dracula har flere gode ideer og elementer i musikken sin, men klarer ikke helt å gjennomføre og forløse dem på et helt album. 

Bandet skriver all musikken sin selv, og vokalisten og gitaristen Henrik Lysell har signert de fleste av albumets elleve sanger. 

De som er helt fortapt i 80-tallets musikk, vil sikkert ha glede av «Run away with you», «Take me home» og «Into the sunset». 

Det er de beste sporene på debuten. 
