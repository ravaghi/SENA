Overraskelsen 3
Nei. 
Det hadde ingen trodd. 

At det skulle bli en nytbar komedie med Steve Coogan som leverandør av alibier for de utro, tilhører hverdags-miraklene, som når hvit saus ikke svir i tynnbånna aluminiumsgryte. 

Coogans komediestil er spesiell. 
Noen elsker den, andre spiser ikke før etter solnedgang hvis de får øye på Coogan. 
I «The alibi» får vi følge han og leiemordere gjennom kjærlighetens tramedie, der kvinner atspreder sine bein forgjeves og menn lufter triste tunger med sikkel på. 

Filmen starter med at Coogan rykker inn og redder de utro, og deretter treffer han sin nye medarbeider Romijn, ei særs skulpturell dame som antakelig er tenkt i marmor, men utført i margarin. 
Den dumme kaksesønnen Wendell kveler ei dame i sexlek, men det er Coogan som får all julingen. 
Mer oppsiktsvekkende: 
Henry Rollins dukker opp, og den grå cowboyengelen Sam Elliott. 
Folk elsker hverandre på feil måte, og kjærligheten får dårlig rykte. 
Det trenger den ikke. 
