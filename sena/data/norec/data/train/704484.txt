Etter skilsmissen
Det er tre år siden Thurston Moore skilte lag fra kona Kim Gordon. 
Dermed ble også Sonic Youth lagt på is, bandet de begge var medlemmer av. 
Moore har fortsatt som soloartist, i tillegg til å bli med i et par band. 
Dette er hans fjerde soloalbum, det første etter Sonic Youth. 
Det markerer ikke noe stort skille. 
Sonic-trommis Steve Shelley er med videre, mens Deb Googe fra My Bloody Valentines spiller bass og James Sedwards fra Nought er gitarist, ved siden Moore. 
Oppskriften er den samme, gamle: 
Støy balansert mot pop. 
De to første kuttene varer til sammen 20 minutter, uten at det egentlig føles for lenge. 
Moore er en førsteklasses vokalist og bryter inn i støyen når det trengs. 
Samtidig legger han inn utradisjonell instrumentbruk når melodiene står i fare for å nærme seg det lettfordøyelige, som i tittelkuttet "The best day". 

Beste spor: 
"Forevermore", "The best day". 
