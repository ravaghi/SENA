Nedrig og simpelt overgrep på jula
«Paradise»-Stian frister med julepikk. 

«Paradise»-Stian er ute med ny video, en ubehjelpelig alternativ grisejulelåt som spiller på den den ikke-eksisterende «Paradise Hotel»-estetikken. 

Simpel pornoestetikk 
Her er billige damer av typen vi kjenner igjen fra hjemmelaga pornofilmer. 
Og hva er det de drømmer om i adventstida? 
Julepikk servert av nissefar. 

Er det «Paradise Hotel» som får fra det verste i folk, eller er det omvendt? 
Deltakerne ender stort sett opp som medieklovner. 

Trangen etter kjendisstatus ser ut til å være større enn en dopers behov for heroin. 
Folk gjør hva som helt for som få sekunder i rampelyset - som «Paradise»-Stian, for eksempel. 

Med rumpa bar Stian Thorbjørnsen er kjent som «Paradise Hotel»-deltaker fra 2012 med hang til tvilsomme Youtube-videoer og dametekke. 
Hans damer interesserer meg midt på ryggen, musikksmaken skal jeg ikke uttale meg om. 
Men musikkkunnskapene sine - de blottlegger han selv: 

Det er verre enn å kjøre hodet og halve overkroppen inn i en gapestokk. 

Men han gjør det frivillig: jeg ser ham for meg, med skjegget i postkassa og rumpa bar i gapestokken på torget i Gamlebyen i Fredrikstad. 
Kaldt og jævlig i desember. 

Å tie ham ihjel, er som å ta dopet fra rusmisbruker. 
Jeg er da ikke ondskapsfull... 

Etterlyser dirty damer «Brun og blid» er en übersyntetisk plastikklåt med dertil video som ble Youtube-tilgjengelig tidligere i år. 

Her var det vel ingen ting som stemte, heller ikke hadde den noen form for (dis)kvaliteter som kunne engasjere - verken til positiv eller negativ respons. 

Men nå er den 31 år gamle Fredrikstad-karen ute med ny video, knyttet opp til julehøytiden med nissefar i sentrum. 
Nissen, det vil si «Paradise»-Stian, etterlyser slemme kvinnfolk som har juleønsker. 

Måtte gud forby 
Og inn i stua til nissen ramler det inn et knippe halvnakne, dirty dildodamer som suger på agurker, monsterpølser og slikker seg rundt munnen. 
Og hva ønsker de seg til jul? 

Jo, det den halvfeite nissen har under drakta. 

Ingen kan jo ikke bli irritert eller moralsk forarget over slik vås. 
Musikalsk og kunstnerisk har «Reality-Stian» zero integritet eller injurierende kraft. 
Videoen og låta med tekstene er så klam at den risikerer i all sin hjelpeløshet å bli et hit på nettet. 
Måtte gud forby. 

Likefullt, dette er et nedrig og simpelt overgrep på alt jeg forbinder med jul, kos, nærhet, alvor og Jesus og sånt. 
