Musikalanmeldelse «Les Miserables»
KRISTIANSAND (VG) 
Full trøkk, fullt orkester, glitrende sang, strålende solister, praktfulle: 
Agder teaters «Les Miserables» er tvers gjennom en musikal-fest! 

Sted: 
Agder teater Av: 
Alain Boublil og Claude-Michel Schönberg basert på en roman av Victor Hugo. 
Musikk: 
Claude-Michel Schönberg, sangtekster: 
Herbert Kretzmer. 
Norsk oversettelse: 
Bjørn Endreson. 
Regi og koreografi: 
Lisa Kent; scenografi og kostymer: 
Ingeborg Kvamme; musikalsk leder: 
Svein Ragnar Myklebust. 
Med: 
Espen Grjotheim, Nils Christien Fossdal, Britt-Synnøve Johansen, Emmi Christensson, Espen Hana, Solveig Andsnes, Kim Persson, Ole Morten Vele, Meireke B. Wang, m.fl. 

Det er ufattelig moro når en skikkelig klassiker får de aller skikkeligste rammer - og alt klaffer. 
Kilden kulturhus i Kristiansand er utvilsomt en av landets beste scener. 
Da er det den beste ideen av alle å fylle den til randen! 

«Les Miserables» er en virkelig klassiker. 
Historien, basert på Victor Hugos roman om den rømte straffangen Jean Valjean, som bygger seg opp i revolusjonstidens Frankrike, redder sin døde elskedes barn, prediker og lever anstendighet i en ulvetid, gir de undertrykte sin solidaritet og til slutt dør forsonet som en kjærlighetens banebryter, er - som hosstående lange setning kanskje antyder - både omstendelig og en smule springende og grassat patriotisk og smålig utkrøpen - og alt innimellom. 
(Unnskyld!) 

En drabelig greie, med andre ord. 
Og derfor kanskje ikke så logiske og lett og følge menneskelig, sånn helt på det bokstavelige planet. 
Det blir påstand på påstand og mylder på mylder, mens det døs litt og elskes litt. 
Og sånn. 
Men alt til virkningsfull og av og til vidunderlig musikk, selvfølgelig! 

Hele denne grassate oppvisning blir båret av Espen Grjotheim i hovedrollen; en utrolig dynamisk, fleksibel og uttrykksfull stemme og et scenenærvær som skapt for musikaler. 
Virkelig en seier! 

Men han er langt fra alene; det synges strålende faktisk over hele linjen - med et helt særlig pluss til Britt-Synnøve Johansen som den tidlig døde og alt for utsatte mor Fantine: 
I noen strofer makter hun å trenge gjennom med ekte følelser av virkelig, levd liv. 
Det er godt gjort! 

Musikalsulten? 
Kristiansand er stedet! 
