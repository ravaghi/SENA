Plateanmeldelse:Frode Alnæs - «Envy The Man» 

Stram deg opp, Frode! 

Det er liten tvil om at Frode Alnæs har begavelse i mange retninger, faktisk i så mange at hans første soloplate på 17 (!) år står i fare for å bli retningsløs. 
Kanskje har låtmaterialet akkumulert seg i litt for lang tid? 

Sist sang han på norsk, nå på engelsk og dermed tilbake i Dance With A Stranger og forrige årtusen med den ene foten. 

Det spriker fra renhårig countrypop innledningsvis via et kvasi-moro zydeco-nummer til de fleste avartene innen blues og tradisjonell rhythm'n blues, komplett med en Gary Moore-sviske («Remember All The Times») der Alnæs virkelig viser frem hva han først og fremst er: 
En utmerket gitarist. 

Summa summarum fremstår dagens Frode Alnæs som en ren underholder, uten spesielt mye på hjertet. 
For så vidt ikke noe galt i det. 

BESTE LÅT: 
«Snake Oil Remedy» 
