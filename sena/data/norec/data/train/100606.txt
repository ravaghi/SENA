Manu Katché «Playground»
ECM/Grappa Musikkforlag 

Trommestjernen Manu Katché starter lovende på sin andre utgivelse for ECM i åpningslåten. 
Mykt neddempet melodiøsitet, uttrykt med virkningsfull sparsommelighet. 

Dessverre fortaper det positive førsteinntrykket seg utover platen. 
Her er klangen av ECM på sitt mest typiske, men uten at musikken klarer og skrape nevneverdig i overflaten. 
Kanskje er det ærlig låtmateriale og idéinnhold som blir for svakt. 

Katché har med seg samme bassist og pianist som tidligere, mens blåserrekka er byttet ut med det norske tospannet Matthias Eick og Trygve Seim på trompet og saksofon. 
De spiller delikat begge to, ja det er ikke noe å utsette på noen av musikernes spill. 
Det låter perfekt og deilig, dessverre uten at musikken som helhet tar av. 

Det er synd, for det virker som Katché har hatt et sympatisk prosjekt. 
