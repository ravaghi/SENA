Plateanmeldelse:Wayne Shorter Quartet - «Without A Net» 

Lekende legende. 

ALBUM: 
JAZZ Wayne Shorter Quartet «Without A Net» (Blue Note/EMI) 

Shorter har som saksofonist og komponist satt sitt preg på jazzen i 50 år. 
Og han hviler sannelig ikke på laurbærene. 
Her i liveopptak fra en Europa-turné i 2011. 
Kvartetten med trommeslager Brian Blade, pianist Danilo Perez og bassist John Patitucci har et organisk, intuitivt samspill få band kan vise til. 

Foruten en herlig versjon av filmklassikeren «Flying Down To Rio» er alle komposisjonene signert Shorter, som den lystig latinske «SS Golden Mean». 
Materialet er både utfordrende og inviterende. 
23 minutter lange «Pegasus», med en blåserkvartett, er albumets største utfordring. 
Det tar tid før dette tonediktet griper, men så er vi igjen sugd inn i et høyenergisk kraftfelt. 

Snart 80 år gammel har Shorter et uttrykk mer lekent og kraftfullt enn noensinne. 

BESTE LÅT: 
«SS Golden Mean» 
