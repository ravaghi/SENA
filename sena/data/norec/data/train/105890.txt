Goldfrapp:«Head First» 

(Mute / EMI) 

Dronning hviler på laurbær. 

Slik ting har utviklet seg i Storbritannia er det ingen tvil om at Alison Goldfrapp nyter en mentorposisjon akkurat nå. 
Biskt feminin elektronisk popmusikk med åttitallsrøtter råder grunnen, godt hjulpet av Goldfrapps effektive øvelser i faget gjennom det siste tiåret. 
Uten henne, ingen La Roux. 

Derfor er det litt skuffende at hun og makker Will Gregory står på stedet hvil i femte runde. 
Forgjengeren «Seventh Tree» var et uhyre vellykket forsøk på å dra konseptet deres ut i mer landlige, folkinspirerte omgivelser. 

Til sammenligning står «Head First» og vugger i velkjent takt under diskokulen, iført et antrekk som er blankpusset og tiltalende, men mangler detaljene som gjør det virkelig minneverdig. 

BESTE LÅT: 
«Alive» 
