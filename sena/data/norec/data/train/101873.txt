Plateanmeldelse:Inger Lise Rypdal og Viggo Sandvik - «Prøysen og øss» 

Tøyser ikke med Prøysen. 

ALBUM: 
VISER Inger Lise Rypdal og Viggo Sandvik «Prøysen og øss» (Grammofon/Musikkoperatørene) 

I jubileumsåret snakkes det mye om hvorvidt Alf Prøysen bør «moderniseres». 
Noe slikt er ikke på agendaen her. 

Visemelodiene er de samme, gamle. 
Ikke noe galt i det: 
Det er fine sanger. 
Men der Prøysens egne innspillinger er sunget «innenfra», har Rypdal og Sandvik et mer revyteatralt uttrykk. 
(De tok Alf til scenen i 2008). 

Ofte låter «Prøysen og øss» som lydsporet fra en proper musikkteateroppsetting for barn og unge. 

Å høre disse sympatiske sangerne synge om «sammar» på Hedmarken, kan aldri bli annet enn trivelig. 
Men den pedagogiske tilnærmingen understreker de mer arkaiske aspektene ved Prøysens diktning. 

BESTE LÅT: 
«Trass-visa hennes Tora» 
