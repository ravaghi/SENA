Diskotek:«I Wanna Dance With Somebody, Anybody» 

(Bjørk Audio/VME) 

Flott, sukkersøtt og en smule schizofrent. 

Denne duoen består av Kristian Lorentzen og Jan Thomas Moen. 
Sammen er de Diskotek, og som sådan lager de en uhyre smart og søt form for pop-elektronika, selv om de vakler litt mellom hva de skal være; mest pop eller mest elektronika. 
Til tross for navnet er det når Diskotek bedriver pur pop - som på «Happy Now» - at det fungerer best. 
Gutta har sans for gode melodilinjer og får harmonisk vokalhjelp fra svenske Kathrine Bergström på flere av låtene, men ønsker samtidig å gjøre uttrykket sitt mer beatbasert enn låtene strengt tatt trenger. 
Men som låtsnekkere kommer det mye godt fra disse to! 
