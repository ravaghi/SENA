Test av Hyundai SantaFe: 
Dyr designvinner 

Selv om nye Hyundai Santa 
Fe er en svær bil er den faktisk ikke så mye større på innsiden enn de to japanske konkurrentene. 

Utvendig er den 3,5 centimeter lengre enn en Outlander og tolv centimeter lengre enn Honda CRV. 

Den er også 8-10 centimeter bredere i de utvendige målene enn de to japanske bilene. 
Allikevel er ikke bagasjerommet mye større. 

Hele fire nye større SUV-er har de siste månedene kommet på det norske markedet. 

VG og NAF har tatt de med på skogtur. 

Selv om Hyundai Santa 
Fe og den nærmest teknisk identiske Kia Sorento strengt tatt tilhører de litt større typer SUV-er enn de to andre, nye Honda CR-V og nye Mitsubishi Outlander, er de faktisk ganske så like plassmessig inni. 

SE VIDEO FRA TERRENGLØYPA HER! 

Testet i terrengløype 

I tillegg til den vanlige kjøringen tok vi også med oss bilene til NAF Trafikksenter på Våler i Hedmark. 
Der ble de testet i en terrengløype under meget krevende forhold. 

Ikke så stor inni som utenpå 

Det er noe bedre plass inni kupeen i Hyundai Santa Fe, men ikke så mye som målene skulle tilsi. 

Det som virkelig har skutt i været, er det du må betale for bilen. 

Den koster faktisk hele 100.000 kroner mer enn for en greit utstyrt Mitsubishi Outlander med den samme kombinasjonen, vel og merke uten skinnseter. 

Santa 
Fe starter på 490.950 kroner med 150 hk dieselmotor og firehjulsdrift. 
Av disse ekstra kronene er faktisk hele 60.000 rene engangsavgifter til staten ifølge tall fra Opplysningsrådet for Veitrafikken. 

Enda dyrere automat 

Skal du ha den greie seks trinns automatgirkassen blir prisforskjellene enda større. 
Da må du opp på en 2,2 liters dieselmotor på hele 197 hestekrefter. 

Når staten har fått sitt koster denne hele 170.000 kroner mer. 

Bra bil med dårlig sikt 

Det blir for mye for en bil som faktisk er bra. 
Oppsettet, som er spesialtilpasset amerikanske behov, er midt i blinken for de som trives med et komfortabelt kjøreoppsett. 

I terrengløypa er dette bilen som med låsing og nedoverbakke kjøringsassistent, kjennes lettest å manøvrere. 

I små parkeringshus er derimot sikten rundt den store bilen dårligst blant de testede. 

Syv seter gir minst verdifall 

Autolease anbefaler at du velger en syv-seters variant for minst mulig verdifall. 
De anbefaler også den dyreste utstyrspakken Premium i kombinasjon med 197 hk motor og automatgir. 
Også den enklere Comfort utgaven med manuelt gir og den «billige» dieselmotoren holder seg ifølge dem prosentuelt like godt i verdi. 

Førermiljø 
Dårlig sikt, gode seter, høy opplevd kvalitetsfølelse på innsiden. 

Å kjøre 
Det myke oppsettet gir god komfort men den store høye bilen krenger også en del. 
Bra fremkommelighet med 4WD systemet. 

Plass Mindre enn det ser ut men allikevel større enn konkurrentene. 

Miljø Stor og tung 

Sikkerhet Full score i Euroncap krasjtest. 

Å eie Autolease anslår årlige vedlikeholdskostnader til 7500 kroner de tre første årene. 
De vurderer Santa 
Fe som en bil i en annen klasse enn Honda og Mitsubishi. 
Det er noe over snittet i stor suv klassen. 
Bra garanti trekker opp. 

Pris Markedsverdi etter tre år er ifølge Autolease 55 prosent. 
Det er som gjennomsnittet i storsuv klassen, men langt dårligere enn både Honda CR-V og Mitsubishi (som selskapet klassifiserer som mellomsuver) Hyundai eiere er ifølge NAFs Autoindex mer misfornøyd med bilene sine enn de andre testede merkene. 

Design Den peneste bilen i testen. 
Bra innvendig også. 
