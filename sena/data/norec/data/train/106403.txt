...And You Will Know Us By The TrailOf Dead: 
«So Divided» 

(Interscope/Universal) Genre: 
Progressiv rock 

Sterk stilforvirring, med trykk på forvirring. 

Texanerne i ...Trail Of Dead har aldri gjort det enkelt for seg selv. 
På «So Divided» er de verste prog-tendensene borte, selv om lydbildet fremdeles er rikt og komplekst. 

Men i stedet for å pakke inn sine mørke, ofte sutrete tekster - denne gangen er det ingen tekstmessig tvil om at intens turnévirksomhet har krevd sitt - i kompakt, aggressiv rock, er dette i toner en mye lysere og lettere plate som skuer tilbake til helter som Beatles, Beach Boys og Pink Floyd. 

Problemet er at låtene gjør genremessige trampolinehopp som forvirrer lytteren. 
For å få til en slik mangfoldighet, skal absolutt alt av låtmateriale være av ekstra sterk standard. 
Det kan man ikke si i ...Trail Of Deads tilfelle denne gangen, dessverre. 

Anbefalte kjøp: 
«Naked Sun». 
«Life» og «Witch's Web». 
