Ulogisk og surrete
Regi: Boaz Yakin. 
Med Brittany Murphy, Dakota Fanning, Marley Shelton, Heather Locklear, Donald Faison. 
Amerikansk. 
Drama/komedie - tillatt for alle, egnet ungdom/voksne 

Søkkrike New York-jenter har sine problemer! 

Det vil si: 
Molly (22) var søkkrik. 
Men må - akk og ve! - ta seg en jobb når pengene etter hennes avdøde rockeforeldre blir svindlet bort. 

Hun blir barnepike for en åtte år gammel jentunge. 
Ungen er ytterst forsømt. 
Og derfor ei utsøkt merr. 

Så må de finne fram i livet, sammen, de to. 
Og de jobber hardt: 
Brittany Murphy som et klassisk, skjødesløst og småsexy rotehue - à la Goldie Hawn for 35 år siden. 
Og purunge Dakota Fanning, like nifst presis som Jodie Foster var på hennes alder. 

Men det hjelper fint lite når manus er et ulogisk, steindumt sammensurium av klisjeer og sentimentalitet. 
Sammenhengende! 
