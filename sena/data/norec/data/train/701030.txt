Sharon Stone møter pietistene
En gammel film som uten egentlig begrunnelse dukker opp på DVD med et urovekkende par: 
Sharon Stone var 23 år, brukte fremdeles truser og så til dels ut som Miley Cyrus. 

Ernest Borgnine har et skjegg som gjør at han likner den kompromissløse faren til Arne Garborg. 
Wes Craven regisserte «Deadly blessing» i 1981, som var et elendig år for pietistene. 
Hettitter i USA likte ikke traktorer. 
Man kan for eksempel pulle dem uten å være gift. 
Så det starter med at traktor-synderen sexer kona si og blir påkjørt av egen gardsmaskin. 

Til og med Ellinor Rigbys begravelse var bedre besøkt, men enka gir seg ikke. 
Og Sharon Stone ankommer rødskjerfa fra byen for å hjelpe Maren Jensen. 

Jeg trodde opprinnelig at hettittene var en bibelgruppe vest for Abraham, men de hørte visst hjemme i Øvre Mesopotamia, ca 1180 år før Kristus. 
Sånn ser de også ut. 

Denne filmen ble i sin tid mest kjent for at en edderkopp ble lemlesta. 
Sharon Stone ville ikke spille mot insektet hvis det hadde tenner, så Craven gikk med på trekking uten bedøvelse. 
Dyrevern-organisasjoner fikk høre om det, og dermed oppnådde det syndige traktorfolket enda flere fiender. 

Filmen er mildt underholdende. 
Lenger enn det vil jeg ikke gå. 

Følg meg på Twitter: 
@arilabra 
