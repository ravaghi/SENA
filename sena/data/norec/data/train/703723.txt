Texas-røft
William Clark Green har skaffet seg et solid fotfeste i hjemstaten Texas. 
Med tanke på all rotekte og røff countrymusikk som har kommet derfra, er ikke det noen dårlig attest. 
Leter du etter noen å sammenligne med, er Robert Earl Keen og Reckless Kelly mulige navn. 
Greens tredje album er kanskje det som skal til for å spre hans eget navn videre. 
Platen ble gitt ut i fjor, men distribueres nå her. 
28-åringen synger om seg og sitt, og den mest umiddelbare låten er "She likes the Beatles". 
Det er ikke så vanskelig å gjette fortsettelsen: "...and I like the Stones". 
En sang om steile motsetninger i et forhold, der kjærligheten dukker opp i siste vers. 

Beste spor: 
"Rose queen", "She likes the Beatles", "Drowning", "Hanging around". 
