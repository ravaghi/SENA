Søvnløs i Washington
Regi: 
Oliver Hirschbiegel. 
Genre: Sci-fi/thriller. 
Amerikansk, 15 års aldersgrense. 

MED: Nicole Kidman, Jeremy Norton, Daniel Craig, Jeffrey Wright. 

En invasjon sånn helt på det jevne. 
HANDLER 
OM: 
En virusepidemi fra rommet brer seg over Washington. 
Viruset tar over menneskekroppen og gjør folk til zombieaktige vesener. 
For ikke å bli som dem må psykiateren Carol spille helt følelsesløs -og ikke sovne. 

DOM: 
Filmen er basert på romanen «The Body Snatchers» og det er fjerde gang den filmatiseres. 
Denne gangen har mannen bak «Der Untergang», regien, og nå som da er klaustrofobi et stikkord. 
De infiserte menneskene blir fryktelig skumle på sin stirrende, tause måte, og det etableres raskt en uhyggelig stemning. 

Karakterene er som rene plansjer å regne, plottet er heller ikke spesielt intrikat. 
Filmen er best når de gjenværende uinfiserte beveger seg vettskremte rundt i byen mens de forsøker å passere som infiserte. 
Her er det nerve i kontrasten mellom uttrykk og følelser. 

Det kunne godt vært spilt mer rundt Carols opplevelse av søvnløshet for å bygge oppunder den klaustrofobiske, forvirrede situasjonen. 
Istedet ender forsøket på å lage noe som er halvt psykologisk thriller, halvt streit action halvhjertet i begge ender. 
Altså underholdende nok, men ikke minneverdig. 
Det rimelig klamt framstilte sluttpoenget hjelper ikke, der en nærmest blir sittende med inntrykket av at enten må det være krig i Irak, ellers må vi være zombier. 
