Gode erkebriter
Nordirene fikk opp temperaturen, selv med 70-80 prosent innsats. 

Britene har produsert – og forelska seg i – stadig nye danserock/nyveiv/poprock-band de siste ti årene. 
Two Door Cinema Club er i den sammenhengen mer tradisjonsbærere enn oppdagere av nytt krutt, men de har mye som taler for seg. 
Veldig mye. 
Gode, melodisterke popsanger, fin rockesnert, drivende gitarlinjer og en akkurat passe stor porsjon elektronikaelementer. 
De har den smånørdete, erkebritiske indielooken, de har sjarm, og selv om de ikke akkurat øser av seg selv fra scenen er det en gjeng å bli glad av. 
Konserten er en smule mekanisk. 
De spiller for en stor del kompakt og lydmetta rock, men de åpner opp på et par praktfulle svevepartier. 

Det er tungt å være blant oppstartsbandene på festival, men nordirene klarte å få opp temperaturen blant de par hundre som sto foran hovedscenen. 
Lydmannen klarte neste å kamuflere at det til daglig gås 1500 meter på skøyter i arenaen, men bare nesten. 
Det sauser seg litt til når de drar på. 
Nu vel, Two Door Cinema Clubs første snaue time i Stavanger var vel verdt å lytte til. 

Følg Stavanger Live her: 
