Jomfrøknenes mareritt
Egentlig ble alle farser skrevet for et feststemt publikum som svettet i håndflatene og tenkte truser, truser, men alle farse-forfattere ble født i 1875 og måtte skrive mamelukk-replikker og holde skuespillerne inne i tøyet. 

Derfor er antakelig National Lampoon-farsen «Dorm daze 2» lojal mot kulturmenneskets og farsegenrens opprinnelse. 
Mennesket er et dyr. 
Det tenker som et dyr og føler som to dyr. 
Samme natt. 
Dyret vil se avkledde Eiganes-ordførere og sykepleiere som parrer seg kompromissløst, men Gud står i veien. 
Uten Gud og uten julen ville hele verden ha sett ut som denne filmen. 
Alle bør se den. 
Tore Renberg bør se den. 
Dette er hva vi risikerer hvis statskirkemotstanderne får viljen sin: 
En kontinuerlig parade av kåte dusjere. 

Filmen handler om studenter som skal delta i en teater-konkurranse på cruiseskip. 
Noen forsøker å gjøre det til en jomfrutur, men de jomme frøknene trøbler med sivilstanden, og folk vil røyke apeskjeletter for å bli høge, arkeologiprofessor bernier i korridorene, damene dusjer pupper i så sterkt lys at du kan se om de bør oppsøke mammografen og årets sjekke-replikk er sånn: 
Er du kåt nok til å spre beina? 

Mange vil føle at de får noe igjen. 
Mange vil bli kultur-tilhengere. 
Næringsliv vil blomstre. 
