Et grensetilfelle
Sympatisk, men gjennomført «politisk korrekt» fra den alltid betente israelsk/palistinske konflikten. 

MED: Hiam Abbass, Ali Suliman, Rona Lipaz-Michael, Doron Tavory, Tarik Copty, Amos Lavie. 

HANDLER OM: 
Når den nye israelske forsvarsministeren flytter til grenseområdene mot Vestbredden, opplever den palestinske kvinnen på den andre siden av gjerdet at av «sikkerhetsårsaker» må hennes sitrontrehage - det eneste hun har å leve for og det neste hun har arvet - må kuttes ned. 
Men det svake enkeltmenneske tar opp kampen mot overmakten. 

DOM: 
Filmen er sympatisk og velmenende, kanskje til og med til en viss grad opplysende om den betente konflikten. 

Men: 
Absolutt hele opplegget er så til de grader gjennomført «politisk korrekt», at man mister mye av interessen underveis. 
Hele hovedhistorien, hver menneskelige avsporing, hvert politisk sideblikk er basert på «på-den-ene-siden-og-på-den-andre-siden». 

Det er et kjernepunkt og mål om oppfordring til menneskelighet, her, som er enkelt og greit og prisverdig nok. 

Men det helliger ikke middelet, som er en historie om konflikt, maktstupiditet, kvinnekamp og humanitet i en alt i alt udristig og sterkt forventelig film. 
