Jamie Woon, «Mirrorwriting»
Jamie Woon, «Mirrorwriting» 

(Interscope / Universal) James Blake light. 
Artistkarrieren til denne briten var egentlig over før den hadde begynt, men med uventet restarthjelp fra en Burial-remiks begynte ting å skje. 
Heldigvis. 
Likhetene med landsmann og nesten-navnebror James Blake er åpenbare, men 28-årige Woon har mer klassisk låtskriver enn produksjonsnybrott i seg. 
Det innebærer en ikke like umiddelbar opplevelse av tidsånd, men gjør låtene, med litt tilpasningsdyktighet, gjensyngbare med kassegitar. 

Sammenstillingen av syntetisert tungsinn og sjelfylt stemme kan minne om Ben Christophers og undervurderte Junior Boys, men er mest av alt en genial popelektronisk tidskapsel. 

BESTE LÅT: 
«Spirits» TOR MARTIN BØE 
