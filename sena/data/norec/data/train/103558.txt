Kamelthriller
Regi: 
Byambasuren Davaa, Luigi Falorni. 
Mongolsk dokumentarfilm. 
For alle. 

Fascinerende film fra Gobiørkenen som etterlater oss et varmt, bankende hjerte for kameler. 

De to kamelene Ingeen Temee og hennes vesle hvite føll, Botok, tar fullstendig nakkegrep på deg med sine lyder og ulyder og dramatiske historie. 
Enhver med snev av morsfølelse får åndenød av å se lille Botoks energiske og triste kamp for å få mors støtte. 
Botok er nemlig en hvit kamel, altså svært annerledes. 
Om dette er grunnen til at mor støter vekk barnet, vites ikke, men hjertesjærende er det okkesom. 

Men denne nøkterne og renskårne filmen forteller om noe langt mer. 
I et rolig tempo får vi innblikk i en nomadefamilies liv på steppene i Mongolia; vi følger deres hverdag som pulserer i en slow motion-takt som vi i den moderne tidsklemma bare kan drømme om. 
