Valiumsvalsen
Jonas 
Vs usunne dagdriverier forflyttes til fet rapmusikk. 

"21 dager seinere er hardere, eklere og styggere enn 21 gram", har bergensrapperen Jonas V uttalt til ENO om dette gratisalbumet (som du kan laste ned her). 
Bergenseren gjorde et solid innhopp i norsk rap med sistnevnte teip i 2011. 

Men musikk for “gatesoldater”? 
En opprørsmarkør? 
Jeg hører egentlig bare en arrogant kar med en distinkt stemme, breial som få andre i det norske rapspillet. 

Å teame seg opp med den altfor lite omtalte produsenten Hkon gir Jonas V et betydelig løft som artist. 
Samarbeidet funket godt på 21 gram, og på 21 dager seinere hører vi enkel trommeprogrammering og hypnotiserende synthlinjer (“G-gutt”, “Kjerrin6”, “Mystisk stil”); sofistikerte virkemidler som i all sin enkelhet retter søkelyset mot rapperen. 

"Våknet nettopp opp" fra 21 dager seinere: 

Sjefen bak en av fjorårets beste norske raplåter og den flotte remiksen, følger opp suksessen på singelen “Våknet nettopp opp”. 
I likhet med Jonas V låter det direkte og hardt: grovhogde synthstikk og et kyndig hihat-arrangement utgjør smart gatemusikk. 
Petter Beyer, mannen som flankerte V på “Sonar ut, flippar ut”, holder seg også innenfor albumets rammer på den seige, tåkete og ekstremt lite symfoniske “Edvard Grieg”. 

Harde bakgårdsgutter har muligens ikke det beste utgangspunktet for å bli anerkjent når de slipper musikk i Norge. 
Uansett skisserer Jonas V et troverdig univers: 
Våkne seint, røyke en feit en eller fem, drikke masse alkohol. 
Man sitter igjen med en følelse at rapperen sitter inne med mer, at han på langt nær har peaket som artist. 
Uansett overføres den unge gateflammens plausible dagdriverier godt nok til albumformatet. 
Jeg gleder meg til fortsettelsen. 
