Röyksopp:«Röyksopp's Night Out Live EP» 

(Wall Of Sound/EMI) 

Svein Berge og Torbjørn Brundtland - ferske Spellemann-vinnere - gjorde opptak fra et utsolgt Rockefeller i fjor for å levere dette lille EP-minnet til sine fans. 
Den strenge redigeringen skaper unødige brekk mellom sangene, men utvalget er iallfall en konsentrert «Best Of» så langt i Röyksopps foreløpig korte karriere. 
Et stort pluss også for en feiende original versjon av Queens Of The Stone Ages «Go With The Flow». 
Det er ingen tvil om at både det visuelle og fysiske nærværet av Röyksopp savnes på en slik liveplate, men som et tidsbilde burde denne EP'en fungere utmerket for duoens mange fans. 
