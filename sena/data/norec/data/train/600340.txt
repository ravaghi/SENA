Interessant tidsbilde
Regi: 
Saul Dibb 

Manus: Anders Thomas Jensen, Saul Dibb 

Skuespillere: Keira Knightly. 
Dominic Cooper. 
Ralph Fiennes. 
Charlotte Rampling. 

Sensur: 
11 år 

Dette er et drama om hertuginnen av Devonshire, hun levde i siste halvdel av 1700-tallet. 
Hun ble gift 17 år gammel. 

Ekteskapet ble turbulent, mildt sagt. 
Hertuginnens elsker var den senere statsminister av England, Charles Grey. 

Det som interesserer med dette dramaet er imidlertid tidsbildet: arrogansen, renkespillene, moralkodeksene, det sosiale mønsteret, de vanvittige kostymene, den ytre edelheten/den indre råttenskapen. 

Regien har en myndig ro, scenografien er omhyggelig, og Keira Knightly leverer sarte detaljer og viser skimt av et temperament vi kan tro på. 

Men å sammenlikne hertuginnen av Devonshire med prinsesse Diana, slik det fra enkelte hold er forsøkt gjort, er som å måle tomater i celsiusgrader. 
