Test av Citroën C4: Mindre fjong - mer praktisk
Borte er rattnavet som sto fast og duftampullen som spredte kvalmende lukt i kupeen. 
Inn kommer en bil med høy kvalitetsfølese, mer funksjonell og mindre fransk. 

Citroën C4 i andre generasjon har nærmest foretatt en klassereise. 

Det er tydelig at Citroën har hatt tyske bestselgere som forbilde for sin nye mer klassiske design og funksjonelle interiør. 

Boltreplassen for de mer vågale franske vriene er overlatt Citroëns modellserie kalt DS. 
C4-modellen kommer i DS utgave senere i år. 

Det lyder en dump smell når vi lukker døren, for mange et første tegn på om en bil er bygget med det mål for øye at bilføreren skal få en følelse av kvalitet. 

Det gjør vi, og inntrykket fortsetter: 
Det er myk plast i dashbordet, ryddig instrumentering, koppholdere og masse plass til å legge fra seg ting. 
Instrumentene har analog visning, det er en stor skjerm i midten av dashbordet, rattet er tykt og godt, med flat bunn. 
Det er alulook-rammer rundt luftdysene og setene er knallgode. 

Både det faste rattnavet og duftampuller ble introdusert for første gang på Citroën C4 i 2004. 
Siden har C4 Picasso, Grand C4 Picasso og C5 fått fast rattnav. 
En av grunnene til at nye C4 ikke har fast nav, er for å spare vekt på bilen, opplyser Citroën. 

På vei inn er det vi kan kalle for kjøreegenskaper etter tysk standard. 
Det betyr en fastere fjæring enn før, en stabil og fast oppførsel på veien - kort sagt gode kjøreegenskaper. 

Den såkalte EMG-girkassen blir vi ikke klok på. 
Dette er en manuell kasse som kjøres som en automat. 
Kassen har en elektronisk styrt klutsj, og du har ikke kløtsjpedal. 
Særlig når den skifter mellom de lavere girene, får du et veldig rykk i bilen, om du ikke letter litt på gasspedalen. 

Her er våre vurderinger: 

Førermiljø: 
God sikt til siden forover takket være intelligent utforming av A-stolpen og plassering av sidespeilene. 
Noe dårlig sikt bakover ved rygging. 
Sittestillingen er topp. 

Kjøreegenskaper: 
Ligger godt på veien, krenger lite og har meget gode kjøreegenskaper. 
Automatgirkassen er ikke på høyde med konkurrentene. 

Plass: 
Kongen av bagasjeplass i denne klasse. 
God plass i baksetet i lengderetningen, men litt trangt i bredden bak. 
Åpning til ski gjennom bakseteryggen. 

Miljø: 
Forbruksmåler, girskiftindikator og stopp-start-system som virker effektivt. 
Ikke langt unna klasseledende på forbruk / utslipp. 

Sikkerhet: 
Fem av fem mulige stjerner i kollisjonstest EuroNCAP. 
6 kollisjonsputer standard alle modeller. 
Høy grad av sikkerhetssystemer. 

Å eie: 
NAF har få tilbakemeldinger på feil. 
Faller noe mer i bruktbilverdi enn andre. 
Får dårlig skussmål av egne, norske bileiere: 
19. plass av totalt 22 merker i NAF Motors eiertilfredshetsundersøkelse AutoIndex. 

Pris: 
Rimeligere enn de alternativene vi har plukket frem i tabellen, men prisbildet lyver trolig litt fordi Citroën ikke fører det høyeste utstyrsnivået i 90-hestersutgaven (som vi har brukt på de andre i tabellen). 

Design: 
Vellykket, men ikke banebrytende. 
Kan muligens støte noen entusiaster fra seg fordi den er blitt for vanlig. 

HER ER ALTERNATIVER: 
