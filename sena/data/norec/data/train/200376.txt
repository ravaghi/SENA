Ytelse, karakterer og konklusjon
Intels mobilprosessorer er kjent for å være snille mot batteriene, og svak varmeutvikling gir ofte PCer med meget lavt støynivå. 
Hva med Znote 3100 Wide? 

Vår testmaskin ble levert med Windows XP installert. 
Dette er derimot ikke standard; PCene fra Zepto leveres i utgangspunktet uten operativsystem, alternativt skal du etter hvert kunne få maskinen levert med en spesialsydd utgave av RedHat Linux, får vi opplyst fra Zepto. 

LES OGSÅ: 

Våre testprogrammer er tilpasset Windows, og i disse scoret maskinen stort sett meget bra - både med hensyn til minnehastighet, prosessor og harddiskhastighet. 
Grafikkbrikken er dessuten rask nok til å kjøre ganske avansert 3D-grafikk i høye oppløsninger uten at du vil merke hakking. 

Elvesus 

Om det er prosessoren, brikkesettet, grafikkbrikken eller noe annet som krever vifteavkjøling, vet ikke vi. 
Faktum er uansett at viften starter etter noen minutters bruk, og deretter går den bortimot konstant. 
Viften er derimot langt mindre sjenerende enn mange andre løsninger vi har erfart den siste tiden; lyden minner langt mer som elvesus i det fjerne enn en veivalse, og du vil neppe oppleve den som spesielt sjenerende. 
Uansett - en termostatstyrt støysvak vifte hadde vært en mer elegant løsning, synes vi. 

Maskinen er derimot meget behagelig i bruk - men den blir litt varm under etter å ha stått på en stund. 
Dette er derimot ikke uvanlig på bærbare PCer. 

Hva med batterilevetiden? 
Vi målte den til 2 timer og 40 minutter. 
Det er litt i underkant av hva vi hadde forventet av en PC med denne prosessoren, og viften må kanskje bære litt av ansvaret her. 

Klikk på Tekniske data i oppsummeringsboksen for detaljer omkring maskinvare og ytelse. 

Konklusjon 

Møtet med Zepto Znote 3100 Wide ble i hovedsak en positiv affære. 
Maskinen er meget lekker å se på og behagelig å bruke. 
Den brede skjermen gjør maskinen spesielt egnet til DVD-avspilling, og selv om oppløsningen godt kunne vært høyere, får du litt ekstra plass til programvinduer etc i forhold til en vanlig 15"-skjerm med 1024 x 768 punkters oppløsning. 

Modellen vi testet var ekstra velutstyrt, uten at vi lot oss skremme av prisen av den grunn. 

Vi synes at PCen burde vært utstyrt med flere USB-porter, og vifteløsningen burde vært smartere. 
Er dette ting som er av mindre betydning for deg, har vi ingen problemer med å anbefale denne PCen - også for "folk på farten". 

Tilbake til førstesiden 
