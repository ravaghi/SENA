Apple iPhone X
Endelig har også Apple kommet med en mobilskjerm som dekker nesten hele flaten. 
I stedet for å plassere fingeravtrykksleseren på baksiden, har Apple valgt å fjerne den helt til fordel for Face ID; svært avansert teknologi som 3D-skanner ansiktet ditt. 
Det betyr også at navigeringen er ganske annerledes enn hva man er vant med, men det fungerer brillefint og sitter i fingrene veldig kjapt. 

iPhone X har en svært god skjerm, et svært godt kamera og er lynrask i bruk. 
Nytt er også at du kan ta portrettbilder med uskarp bakgrunn med frontkameraet, som gir selfiene god dybde, og telekameraet på baksiden har fått større blenderåpning og optisk bildestabilisering. 
Fremdeles savner vi en kraftigere lader med i esken, og prisen er såpass mye høyere enn konkurrentene at vi er nødt til fjerne en prikk på terningen. 
Men har du råd, er dette en voldsomt god telefon. 
