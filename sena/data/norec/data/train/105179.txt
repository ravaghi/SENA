Filmanmeldelse:«Sorte sjeler» 
- Glimrende om mafia 

Er det fortsatt mulig å lage virkelig god mafia-filmer? 
Svaret er ja; svaret er «Sorte sjeler». 

Italia. 
Regi: Francesco Munzi. 
15 år. 
Med Marco Leonardi, Peppino Mazzotta, Fabrizio Ferracane, Barbora Bobulova, Anna Ferruzzo, Giuseppe Fumo. 

Som amerikansk filmøvelse er mafiafilmene blitt ganske så glattpolerte voldsballetter. 
Denne filmen går tilbake til utgangspunktet - og til våre dager: 
Mafiaen - i dette tilfelle ndranghetaen fra Calabria helt sør på det italienske fastlandet - har sitt utspring i et feudal landbrukssamfunn. 
Den veltilpassede, pengeinnbringende og forsøksvis renvaskede mafiavirksomheten har i stor grad flyttet nordover i Italia, godt integrert i det moderne Italias øvrig penge- og erhversliv. 

Men fortsatt betyr gården hjemme, husdyrene, markene mye; eldstebror i familien er bonde. 
Hans eldre brødre driver sin lønnsomme virksomhet nordpå. 
Når eldstebrorens sønn begår en litt for stor tankeløshet i hjemtraktene, berører og utfordrer det områdets rådende makthierarki. 
Og nøkternt, men med stor innlevelse beskrives en voldsspiral med omfattende og katastrofale konsekvenser, som mye mer handler om psykologi, instinkter og en viss syk logikk, enn egentlig action. 
Det er faktisk ganske besettende, det hele. 
Og man kan med all mulig rett snakke om en film som sterkt nærmer seg et klassisk gresk drama, både i tema og gjennomføring 

For den kanskje litt spesielt interesserte vil «Sorte sjeler» fremstå som en av årets små, store filmperler! 

JON SELÅS 
