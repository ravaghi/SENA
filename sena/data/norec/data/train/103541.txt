Eskobar «A Thousand Last Chances»
(V2) 

Eskobar har en trofast liten menighet også i Norge, ettersom de tusker i det sær-skandaviske melankoli-faget, men de blir neppe større enn det de er med denne platen. 
Til det er ikke utviklingen sterk nok fra slik vi kjenner Eskobar fra før. 
De åpner forsiktig og rolig med country-basert føleri, som bare glimtvis griper tak i lytteren, men kommer sterkt tilbake i platens siste halvdel, der tempoet skrus opp og svenskene viser tilnærmet New Order-tendenser på låter som «Violence» og «Bring The Action». 
