Konklusjon & karakter
Bedre bildekvalitet enn lillebroren er positivt, men konkurransen i LCD-klassen er knallhard. 
Prisen er derfor avgjørende for karakteren. 

Selvfølgelig får du flatTVer med bedre bildekvalitet og flere finesser, men da må du også betale langt mer. 
Til prisen gjør LGen en god jobb, og i tillegg gir designet pluss i vår bok. 

Konkurrenter 

Vi har nylig testet to konkurrenter i 30 og 32-tommersklassen: 

Av disse er det spesielt Sharps nye AQUOS-modell som skiller seg ut som en tøff konkurrent. 
Den har langt flere finesser og innstillingsmuligheter, og er også god til PC-bruk. 

AQUOSen er på 32-tommer, men er med en veiledende pris på 26.474 også et dyrere alternativ. 

30-tommeren til Fujitsu-Siemens når imidlertid ikke opp til LGen. 
Hovedsaklig på grunn av for dårlig bildekvalitet, men også fordi den føles litt gammeldags sammenlignet med de andre. 
Dette blir et problem når Fujitsuen har en veiledende pris på hele 26.995 kroner. 

Pris viktig 

Denne TVen kommer til forhandlerne i november, og skal da ha en veiledende pris på 18.995 kroner. 
Det er i høyeste grad konkurransedyktig, og gjør at den bør tas med i betraktningen for deg som skal kjøpe en LCD-modell. 

Minispesifikasjoner: 

30-tommers LCD-TV, med oppløsning på 1280/768. 
Lysstyrke = 450Cd/m2, Kontrast = 350 : 1 

Innganger bak/på siden: S-Video, Komponent, 2 * scart, og DVI 

Mål: 87 cm bred, 52 cm høy og 12,5 cm dyp (uten TV-fot). 
Oppgitt vekt er 22 kg, inkludert TV-foten. 
