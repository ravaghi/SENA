Diana Ross:«I love you» 

(Angel/EMI) 

Kjedelig og glatt. 

Diana Ross har gitt ut denne platen for å minnes de magiske øyeblikkene, den lykkelige tiden og de gode smilene fra familien sin, som hun skriver på omslaget. 

Det er mulig disse sangene og Diana Ross' tolkninger betyr mye mer for dem de berører enn oss andre. 

Jeg synes dette er en kjedelig plate uten de gode, spennende tolkningene av mer eller mindre kjente sanger. 
Diana Ross' stemme holder fortsatt, og hun har selv produsert plata. 

Musikalsk er dette albumet i en genre som er vanskelig å sette i bås: litt storband, litt lett pop, glatt, uhyre glatt voksenpop. 
Hun synger bl.a. sin versjon av Platters' «Only you» og Queens «Crazy little thing called love». 

«I love you» er en plate som gir meg en god idé: å spille de gode, gamle platene som Diana Ross har laget og som fortsatt holder mål. 

«I love you» er et album som ikke klarer å engasjere andre enn hennes mest trofaste fans. 

Kjøp: 
«I will». 
