Spillanmeldelse:Morsomme Nintendo-rytmer 

«Rhythm Paradise» byr på morsomme - men krevende - takter på Nintendo DS. 

I DS-spillet «Rhythm Paradise» skal du slå, holde, slippe og dra på den trykkfølsomme skjermen i takt med musikk. 

Noe som i utgangspunktet kanskje høres litt dustete ut, men de tilhørende minispillene og den medfølgende rytmefølelsen som bølger gjennom kroppen, skaper en stundvis svært engasjerende spillopplevelse. 

I praksis snakker vi om en slags musikalsk versjon av de glimrende «Wario Ware»-spillene, selv om den tøylesløse galskapen er tonet ned. 

Og det er spillets ene av to svakheter - oppgavene er tøysete og rare, men ville vært langt mer morsomme dersom Nintendo hadde tatt den mer ut. 

Den andre svakheten kan derimot ikke Nintendo gjøre noe med: det geniale rytmespillet «Elite Beat Agents» eksisterer allerede på konsollen, og det er i mine øyne et bedre spill. 

Det bør også nevnes at «Rhythm Paradise» er veldig krevende, men det er helt OK - belønningen er hauger av innhold og lang levetid. 

PS: 
I salg fra 30. april. 

Flere ferske DS-spill: 
