Plateanmeldelse:Rosanne Cash - «The River & The Thread» 

Rosanne er en rose. 

ALBUM: 
ROCK/FOLK Rosanne Cash «The River & The Thread» (Blue Note/Universal) 

En stund så det ut til at Rosanne Cash ville bli sin fars kurator på heltid. 

Det hadde vært synd, for i større grad enn noen annen «avkom»-artist, hviler talentet hennes på seg selv. 
Hun har dessuten et helt annet uttrykk enn pappa Johnny. 

Uttrykket hennes er med årene blitt for lite country for countryfolket, og akkurat litt for «sørstatete» for de fleste andre. 
Folk går glipp av en fullblods låtskriver med en følsom tekstforfatterpenn. 

Dette albumet føles mer «skjønnlitterært» enn de mest personlige platene hennes. 
Sangene er erkeamerikanske og blendende pene, og Elvis Costello skulle nok ønske at han hadde skrevet alle 11. 

BESTE LÅT: 
«When The Master Calls The Roll» 

MORTEN STÅLE NILSEN 
