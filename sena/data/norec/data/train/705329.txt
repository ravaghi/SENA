Daniel Romano:Mye lyd for en som vil være ensom 

Utleiemarkedet for fjerntliggende hytter fikk et oppsving etter at Justin Vernon ble til Bon Iver i Wisconsin i 2006. 

Daniel Romano: 
"Modern pressure" (New West/Border) 

Denne gang er det Daniel Romano som dratt på hyttetur for å spille inn en plate. 
Som om de ikke har nok av ødemark i hans hjemlige Canada, har han reist helt til svenske Värmland for å finne en passende hytte. 

Han er til og med så fornøyd med valget at han har kalt albumets første singel for "Roya", etter konsertarrangøren Roya Sarvestani som ordnet med hytta. 
Strykere og blåsere ble siden lagt på i Toronto, men multiinstrumentalisten har hatt nok å leke seg med på hytta. 
Av og til i overkant mye. 

Måten han synger på kan tidvis minne om Bob Dylan, en sammenligning som styrkes av orgelbruken på "The pride of Queens". 
Forøvrig en sang som pussig nok hyller The Ramones, ikke akkurat kjent for orgel. 
Men en fin låt er det. 

Beste spor: 
"The pride of Queens", "When I learned your name", "Jennifer Castle". 
