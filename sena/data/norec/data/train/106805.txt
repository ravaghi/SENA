Ihsahn «The Adversery»
I overkant allsidig fra eks-Emperor-mann. 

Ihsahn (Vegard Tveitan) har - via Emperor - vært en av Norges viktigste aktører i utviklingen av norsk black metal. 
På dette soloalbumet virker det som om han for alvor skal gape over hele sin fortid på en gang. 
Her gjør han svære og kjappe sprang, fra den klassiske åpningen «Invocation»s effektive og aggressive temposkifter til Ihsahn senere på platen bretter ut sine mer kompliserte, symfoniske og nærmest operatiske arrangementer, før han vender tilbake til de atmosfæriske, nattemørke-luktende dyster-riffene fra black metal'ens unge dager. 
Det gjør «The Adversery» til en voldsom opplevelse - overdådig og uhyre gripende både i aggresjon og smerte, men også et album som hele tiden vakler over mot overmotet, mot hybris. 

Én ting er sikkert - det lages ikke mange slike album i Norge for tiden! 
