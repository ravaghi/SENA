Stefan Sundström- «Ingenting har hänt» 

Stefan Sundström har for lengst skjønt at han forvalter en slags arv etter Vreeswijk og Taube, både når han tolker andre og når han lager egne verk. 
Men 49-åringen har sjelden lykkes så godt som denne gangen. 

Foranledningen for herligheten skal etter sigende være en sykkelulykke etter en fest hos artistkollega Miss Li. 
Turen endte med 13 sting og hukommelsestap. 
Hullet i hodet har åpenbart gjort både vondt og godt. 

Platen består av 10 nydelige, for det meste nedstrippede låter, de fleste komponert av Sundström selv. 
Et fabelaktig unntak: 
Han har covret Trondheims stolte bysang «Nidelven» oppsiktsvekkende vakkert. 

BESTE LÅT: 
«Nidelven» 
