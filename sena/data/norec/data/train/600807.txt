Nesten, men ikke helt
Sjanger: 
Drama 

Land: 
Italia/Sveits/Tyskland 

Regi: 
Alice Rohrwacher 

Manus: Alice Rohrwacher 

Skuespillere: Monica Bellucci, Maria Alexandra Lungu, Sam Louwyck, Alba Rohrwacher, Sabine Timoteo 

Aldersgrense: 7 år 

Egnethet: 
Voksen 

Barneskuespillerne stråler virkelig i denne filmen, og det er flere elementer som er interessante, som det anstrengte forholdet mellom faren og eldstedatteren. 
Likevel treffer den ikke helt der den skal. 
Det blir litt for mange uklare hentydninger, og litt for mye å lese mellom linjene. 

Drømmen om et naturalistisk liv på landet står sentralt, men i stedet oppleves det som plikt og tungt arbeid for barna som tvinges å hjelpe til og ta et altfor stort ansvar i forhold til alder. 
Gelsomina (Maria Alexandra Lungu) fungerer faktisk både som familiens overhode og som birøkter. 

Gelsomina tror familiens dårlige økonomi kan reddes ved å delta i en tv-konkurranse om lokal matproduksjon, og melder dem på mot farens vilje. 
Mens faren tror løsningen er å ta inn en småkriminell fjortenåring, som både har tyveri og ildspåsettelse på rullebladet. 

Filmen vant Grand Prix under filmfestivalen i Cannes, og er du fan av sosialrealistiske filmer vil denne garantert falle i smak. 
Det er en fin film, men den mangler det lille ekstra som gjør at den treffer helt inn i hjerterota, selv med så fantastiske barneskuespillere. 
Den pirker borti en del interessante tema, men historien blir aldri helt forløst. 
