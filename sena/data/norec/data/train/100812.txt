Samvirkelaget:«Musikk» 

(MBN) 

Spennende prosjekt med visse medlemsfordeler. 

Rent konkret betyr det at du bør være klart forankret et stykke ut på den politiske venstresiden for å få maksimalt utbytte av de tidvis litt forslagordaktige, tidvis svært treffende tekstene til dette spleiselaget fra Gatas Parlament og Hopalong Knut. 
Det kan blant annet diskuteres hvor lurt eller troverdig det er å gå bokstavelig talt inn i hodet på en reell drapsmann og forsvare handlingene hans («Johnny»). 
Derimot er «Musikk» en rytmisk og danseglad godtepose som på flere låter skaper sømløse tilstander mellom ska og hiphop. 
Sammen med enkelte hektende refrenger - der den kontroversielle «Stopp volden» ironisk nok har ett av de absolutt beste, trolig til Trondheimspolitiets fortvilelse - og Kristin Jensens glade vokalkrydder bak Borgersrud-brødrenes ræpp, er det de musikalske tilbudsvarene som utgjør Samvirkelagets største varebeholdning. 

ANBEFALTE KJØP: 
«Ikke snakk til meg om interiør», «Virvelstevet», «Stopp volden» og «Det lukter svovel». 
Stein Østbø 
