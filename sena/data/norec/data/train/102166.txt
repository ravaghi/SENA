Plateanmeldelse:Pistol Annies - «Annie Up» 

Tre revolvere, tolv kamre. 

ALBUM: COUNTRY Pistol Annies «Annie Up» (RCA/Sony) Pistol Annies er åpenbart mer enn en hobby for countrysuperstjernen Miranda Lambert. 
Etter «Annie Up» kan vi slå fast at det er som del av denne trioen hun lager de aller beste platene sine. 
Ashley Monroe har den mest distinkte stemmen, Angaleena Presley bidrar med lyden av Appalachene, Lamberts «bad girl»-image setter den overordnede, løsslupne tonen. 

Alle har, i varierende konfigurasjoner, signert samtlige 12 sanger. 
De er gode, alle sammen, og de tre demonstrerer forbløffende dyp kunnskap om countrymusikkhistorien til fortsatt bare å være rundt de 30. 
Neil Young elsket det forrige albumet deres. 
Han kommer ikke til å være mindre fornøyd med dette. 

BESTE LÅT: 
«Dear Sobriety» 

MORTEN STÅLE NILSEN 
