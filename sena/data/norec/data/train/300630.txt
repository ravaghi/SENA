Kjente sanger i Kralls intimsfære
Klikk for ingress. 

ALBUM: 
Denne plata er produsert av David Foster, som ifølge intervjuer var litt nervøs i forkant fordi han betrakter Diana Krall som en jazzmusiker. 

Det virker ikke som om han har hatt så mye å bekymre seg over. 

I hvert fall ikke på dette prosjektet. 
«Wallflower» er en popplate, der Krall står tett inntil mikrofonen og framfører et dusin mer eller mindre kjente låter uten fakter eller kunster. 

Det er det beste med denne plata, som ellers er svøpt inn i relativt smektende arrangementer. 
Men takket være Kralls nøkterne og likeframme fortolkning blir det tross alt en viss spenning i musikken. 

Sanger som «California Dreaming», «Sorry Seams To Be The Hardest Word» og «I?m Not in Love» er såpass forterpet at det skal godt gjøres å gi dem noe nytt. 

«Desperado» har Linda Ronstadt gjort en gang for alle. 
Best her er Carpenter-sangen «Superstar», Jim Croces «Operator», Dylans «Wallflower» og Randy Newmans «Feels Like Home». 

Hvorfor Bryan Adams er med på den siste og Michael Bublé på «Alone Again (Naturally)» er en gåte. 

Krall klarer seg utmerket alene. 
