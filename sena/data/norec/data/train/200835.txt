Stirr automatisk visp
Vispen som gjør jobben du hater. 

Du har sikkert sett den. 
På disken ved kassen, i reklamebilag, i TV-reklamene, på internettet. 
Den lille automatiske vispen som skal gjøre jobben du hater: Røre i gryten. 

I bruk 

Innholdsfortegnelse: 
I brukSlik virker denKonklusjon 

Armene på vispen er i metall med silikonputer på tuppen. 
Den kan derfor også brukes i gryter med non-stick-belegg. 
Vi prøvde på non-stick gryter fra Ikea og Høyang Polaris uten å se en eneste ripe i belegget. 
Den lille tappen som stikker inn i midten fra en av armene, sørger for at det også blir rørt mellom de tre punktene også. 

Slik virker den 

Det blir fort klart at dette er ikke en visp for de tøffeste jobbene, eller de største grytene. 
Selv om vispen beveger seg litt rundt i gryten, når den ikke ut i kanten på de største grytene uten at vi styrer den. 
Den sliter også litt når vi varmer opp grøt (men vanlig grøt går langt bedre enn ferdiggrøt.) 
Den egner seg heller ikke til å begynne å lage saus fra jevning, men når sausen først er laget, er den perfekt til å røre rundt i sausen mens du konsentrerer deg om å lage resten av middagen. 

Se video: 
I videosnutten under kan du se hvordan den oppfører seg i en gryte med gulasjsuppe; og til slutt for illustrasjonens skyld, hva som skjer når vi setter den oppi en gryte med litt fastbrent melk, og vann. 
Som du ser, jobber den ikke spesielt hardt, og den drar heller ikke opp mye av det som har rukket å brenne seg fast, men den sørger for at det ikke setter seg mer. 
En god egenskap forsåvidt, om noe har rukket å svi seg. 

Konklusjon 

Jevnete sauser utgår stort sett hjemme hos oss, grunnet armer som får mer enn nok repetativ bevegelse foran PC-en og med smarttelefon og tablet. 
I utgangspunktet tenkte vi derfor at denne var perfekt. 
Og den er helt grei til å røre i gryten når noe skal holdes varmt lenge, eller varmes sakte opp. 
De mest krevende jobbene, det vil si årsaken til at vi i utgangspunktet trodde vi trengte vispen, løser den imidlertid ikke. 

Når det er sagt, i de ukene vi har testet Stirr, har den vært flittig brukt når vi har varmet opp melk til kaffen, og restesuppe. 
Spørsmålet er bare om vi virkelig trenger et nytt kjøkkenredskap til dette. 
Eller rettere sagt: 
Trenger du? 

Det er det bare du som kan bestemme. 
Har du svake armer, og varmer opp mye mat, er det perfekt. 
Men til tross for at vi er disponert for musearm, tror vi at vi står over denne. 
Det lukter skapfyll. 

Takk til Enklereliv.no for lån av testprodukt 
