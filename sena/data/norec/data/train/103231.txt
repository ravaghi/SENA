Amina Sewali:«Amina Sewali» 

(Warner Music) 

Utenom det vanlige. 

21 år gamle Sewali, opprinnelig fra Uganda, er en slik jente som i seg selv liksom beviser at fremtiden er feminin. 

Hun er skuespiller og psykologistudent. 
Ikke minst er hun en uhyre dyktig musiker. 
Med en nydelig stemme. 

Dette kortspilte albumet, nærmest for en EP å regne med sine knappe 25 minutter, er ikke helt perfekt. 

Enkelte vil mene at produksjonen, signert Even «Magnet» Johansen og Børge Fjordheim, er i overkant oppfinnsom. 

Musikken er en slags «singer / songwriter»-nysoul. 
Men arrangementene luker av lydlaboratorie-indie. 
Litt klussete. 

Når alt klaffer er dette imidlertid så lovende at det nesten er litt komisk. 

BESTE LÅT: 
«One More Digit» 

MORTEN STÅLE NILSEN 
