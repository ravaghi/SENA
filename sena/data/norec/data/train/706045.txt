So Are We:Sterk stemme fra Stavanger 

Guro Vikingstad med countrypop i duoformat. 

So Are We: 
"So Are We" 

Det er gått ett år siden So Are We slapp sin første singel, og nå er duoen ute med en ep. 
Den holder hus på Frogner i Akershus og består av Stian Haslie og Guro Vikingstad, sistnevnte fra Stavanger. 

Hasle er strengemann, mens Vikingstad synger. 
Sangene lager de sammen, og åtte musikere hjelper til i studio. 

Den fem kutt lange platen åpner friskt med fine "Hey Marie", båret fram av banjo, orgel og andre passende ting. 
Deretter får vi vakre "Little sister". 
"My dear" og "Streets" er også greie nok, men uten at jeg stopper opp ved dem. 

Dette kompenseres av avslutningen "Heart on wire", der So Are We viser muskler i siste minutt. 
I neste runde kan vi godt få mer av det slaget, for Vikingstad har en flott stemme som takler det meste. 

Allerede som skoleelev gjorde hun seg bemerket i Gosenrevyen, og siden fulgte en bachelor på Liverpool Institute Of Performing Arts. 
Etter perioder i band og på egenhånd med soloplate, virker det som hun har funnet en god havn i So Are We. 

Beste spor: 
"Hey Marie", "Heart on a wire". 
