Swedish House Mafia:«Until Now» 

(Virgin/EMI) 

Utdatert mashup. 

Da har partysvenskene tenkt å gi seg som gruppe, ettersom de selv føler å ha nådd taket. 
Farvelplaten er en ferdigmiks av egen arena-house og bearbeidelser av andres låter - en slags karriereoppsummering som utfordrer både albumformatet og lytterens tålmodighet. 
DJ-trioen har spesialisert seg på overtydelige synther og udannede dance-melodier støpt for hjernebarken. 
Det fungerer utmerket i «Greyhound» og remiksen av Miike Snows «The Wave», men med 80 minutter gir de seg selv god tid til å bli uengasjerende. 

Velmikset og mer dynamisk enn sist, men tiden er ikke moden for å mimre til «One», «Euphoria» og Florence & The Machines «You Got The Love» ennå. 
Så man skriker neppe etter et ekstranummer med det samme. 

BESTE LÅT: 
«The Wave» 
