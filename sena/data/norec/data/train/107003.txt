Diverse artister:«Brokeback Mountain» 

(Verve / Universal) 

Muligens mer politisk korrekt enn selve filmen. 

En western med homser i hovedrollene har ikke akkurat lange tradisjoner i amerikansk film, ei heller i amerikansk musikk. 
Som sådan tar musikken til «Brokeback Mountain» mer vare på de klassiske elementene i amerikansk tradisjon enn filmen. 
Den ene tradisjonelle country (og western)-perlen etter den andre følger hverandre på denne platen, som likevel stykkes noe ofte opp av Gustavo Santaolallas instrumentale mellomstikk. 
Både Willie Nelson, Emmylou Harris, Linda Ronstadt og Steve Earle burde bidra til at denne platen får sitt velfortjente salg, men det er duetten mellom stjernesønnene Teddy Thompson og Rufus Wainwright på en utrolig sløy versjon av «King Of The Road» som er den største beholdningen. 

STEIN ØSTBØ 
