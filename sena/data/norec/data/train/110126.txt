Father John Misty:«Fear Fun» 

Fleet Foxes med humor. 

Selv om Joshua Tillman har en drøss soloutgivelser i baklommen, er det først i år han har gitt seg som Fleet Foxes-slager og følgelig funnet seg selv. 
Under nytt pseudonym og med en litt uklar mytologi er «Fear Fun» den mest sprell levende platen på denne siden av pinsen. 
Særlig første tredjedel er på årsbestenivå. 

Tillman skaper mørklystig folkpop som lener seg mot hans tidligere band, men med glimt i både øyne og slidegitar. 
Hysterisk vittig, uavhengig av om han tar for seg mengden olje i plateproduksjonen, marerittet om å møte alle ekser på en gang eller forsøker å skrive en roman. 
Vakker moro. 

BESTE LÅT: 
«Nancy From Now On» 

TOR MARTIN BØE 
