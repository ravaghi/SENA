Erik Bye:«I dur og brott» 

(Marinens plateselskap) 

Veteranen Erik Bye hyller havet sammen med Den Kongelige norske marines musikkorps. 

Erik Bye har samarbeidet med Den kongelige norske marines musikkorps i over 40 år. 
Nå har de to institusjonene laget en bra plate sammen. 

Erik Bye har selv skrevet de fleste av tekstene, og mange av hans kjente sanger har fått nye, flotte og spennende arrangementer der Marinemusikkens kvaliteter kommer til sin rett. 

Her er Erik Bye-klassikere som «Hildringstimen», «Gå til onkel» og «Vestafor Son» blandet med ikke fullt så kjente sanger som «Guttane», «To passasjerer» og «Et borgerkrigsportrett». 

Dette er blitt en koselig plate, der man rett og slett blir imponert over Byes (77) engasjement og sangtolkning. 
Platen bør appellere både til venner av Marinemusikken og Erik Bye. 
Lytt til f.eks. 
«Gå til onkel», «Fiskerens morgensang» og «Guttane», og du bør bli imponert. 
