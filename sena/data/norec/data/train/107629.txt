Diverse artister:«Loop» - filmmusikk 

(Waterfall) 

Filmmusikken fra «Loop» står godt på egne ben. 
Du trenger ikke ha sett filmen for å ha glede av musikken. 
CD'en byr på hele 19 spor med forskjellige artister som Thomas Dybdahl, Magnet, St. 
Thomas, Gisli og ikke minst Martin Cornel, som er med på hele ni av sporene, noen rene instrumentaler, små musikalske stemninger. 
«Loop»-sangene er stort sett jordnære ballader, musikk du kan drømme deg bort til. 
Mange av sangene på albumet er for lengst ute på album med de respektive artistene. 

Dette er et variert album der Jim Stärks «Morning song», «People in the forrest» med St. Thomas og «Birds in my backyard» med Uncel's Institution er sangene som gleder mest. 
