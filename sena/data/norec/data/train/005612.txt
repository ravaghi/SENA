Reisen til rapstjernen
Innholdsrike år resulterer i innholdsrik musikk. 

1. desember er dagen når Arif og Unge Ferrari skal spille sammen i Oslo Spektrum. 
Et lite mirakel i seg selv, det at en rapper og en r&b-artist skal dele en av landets største scener. 
Karpe Diem var først ute, men de greiene her slutter ikke å være historisk før en del lignende norske artister til blir satt på plakaten til Oslos storstue. 

Med det i bakhodet så har begge gitt ut mye musikk i det siste. 
Samabeidene mellom disse to, best resultert i "BBB", som ikke står tilbake for noe av trap-relatert musikk som vaker rundt på nord-amerikanske hitlister, har ikke gått upåaktet hen, mens ‘Rari nylig leverte den vellykkede EP-en og 2000-talls r&b-homagen Romeo må dø. 

Nå er Arif klar med fullengderen Meg & deg mot alle. 
Musikken er influert av rapperens liv de siste foregående årene, sier han selv i et presseskriv. 
Og variert er det. 
Det finnes ingen rød tråd på Meg & deg mot alle, bare et par, tre håndfuller med kule spor som toucher nåtidens urbanmusikk med elektroniske (og ikke minst dansbare) forgreninger samtidig som Arif fortsetter å være Arif: 
En personlighetsrik artist med beina i flere sjangere, en du kan (stort sett) stole på leverer godsaker. 

Meg & deg mot alle skifter mellom å være følsom og melankolsk og brå og hard i både tekstmaterialet og produksjonen på en finfin måte. 

❤️ Elsker ❤️ 

"Alene" står fortsatt som en av årets sterkeste poplåter, syns jeg. 
"Du bestemmer" med Unge Ferrari og den tilhørende Sisqo-flyten (!) til Arif er fet. 
Jokeren her er "Ballerina" med Axxe, altså produsenten som har laget en bråte med bra greier til artister som er forbundet med Nora-kollektivet. 
Makan til en "akustisk" gitarsexet sak, som sannsynligvis hadde blitt godkjent av sjølveste Ty Dolla $ign, skal du lete lenge etter. 
Jeg må også trekke frem boom bappete "Syrin Blues". 
Et av utgivelsens aller sterkeste kort. 

? 
Elsker ikke ? 

Tjue spor høres i utgangspunktet ganske mye ut, men det er overkommelig når en trekker fra seks skits og fem allerede utgitte spor. 
Til sist: 
De som ønsker en oppfølger til HighEnd/Asfalt får ikke det, men til gjengjeld er det mye på Meg & deg mot alle som er fett. 
Blir en stayer, denne. 

P3 Live: 
Arif - "Alene": 
