Tivoli Audio Model One Digital
Den legendariske FM-utgaven av Tivoli Model One gir uttrykket «bare å skru på radioen» mening. 
Slik er det dessverre ikke med den nye og påkostede Model One Digitial. 
Her sliter du ikke bare med nettradio, men også med programmering og gjenfinning av DAB-stasjoner. 
I 2017 burde en app-styrt nettverkshøyttaler som dette egentlig er, være en lek å sette opp. 
Istedet gir radioen deg et virvar av ulogiske menyvalg og kryptiske feilmeldinger. 
Etter gjentatte forsøk og flere omganger med tilbakestilling til fabrikkinnstillingene måtte vi rett og slett gi opp. 

Vi skal holde muligheten åpen for at andre får til dette bedre enn oss, men vil sterkt fraråde å kjøpe denne radioen på bakgrunn av de erfaringer vi gjorde. 

For ordens skyld gjør vi oppmerksom på at vi innledningsvis fikk tilsendt en radio fra Tivolis representant i København. 
Denne ble vi senere bedt om ikke å teste, fordi den hadde feil programvare. 
Vi lånte istedet et nytt eksemplar fra Power-kjeden, og denne burde være identisk med de radioene som tilbys vanlige kunder i butikkene. 
