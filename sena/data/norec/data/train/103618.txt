Orango:«Villa Exile» 

(Big Dipper Records) 

Skarpskodd rock med lett americana-drag. 

Orango leverer med «Villa Exile» et stilsikkert og rocka debutalbum som nesten uten unntak er spekket med energiske, kontante og melodiøse låter. 

Helge Bredeli Kanck (gitar, sang), Karl Joakim Wisløff (bass) og Trond Slåke (trommer) er en trio med base i Oslo som kliner til med vibrerende og steintøff rock med lett americana-drag. 

Orango skriver rett og slett gode melodier med flotte harmonier, men innpakningen er av stål der gutta banker ut panserharde og sugende sanger som «Sweet Morning Ride», «Rid of You» og «Hey Lady», før det hele avrundes med helakustiske «Villa Exile» som balsam for slitne trommehinner. 

ESPEN A. HANSEN 
