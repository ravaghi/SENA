Miike Snow:«Happy To You» 

(Sony) 

Dypere spor i snøen enn sist. 

Svenskene Christian Karlsson og Pontus Winnberg fingret de gjeveste hitene til Britney Spears under navnet Bloodshy & Avant, men etter «Toxic» og «Piece Of Me» slo de hodene sammen med newyorkeren Andrew Wyatt for å erobre hipsterpopen under navnet Miike Snow i stedet. 

Debuten hadde lite mer å by på enn de store hitene. 
«Happy To You» er jevnere og mer komplett, på tross av at den mangler singlene på størrelse med «Black & Blue» og «Sylvia». 
Pianopopen i «Paddling Out» er nydelig hipsterdisco, og det er jo kos med smart og minimalistisk eurodance som «Vase». 
Lyden er den samme som før - muntre akkorder, melankolsk sang, boblende synther og indieklang. 
Men trioen har rett og slett blitt tightere. 

BESTE LÅT: 
«Paddling Out» 
