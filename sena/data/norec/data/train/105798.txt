Venke Knutson:«Smiles: The Very Best Of Venke Knutson» 

(Polydor/Universal) 

Slå opp «lettvekter» i et popleksikon, og Knutsons åsyn vil smile mot deg. 

Ingen har bruk for et «vanlig» Knutson-album. 
Hun har gitt ut tre likevel, og avstedkommet akkurat nok småfine sanger til at en «best of» lar seg forsvare. 
Noen ganger er det de minst substansielle artistene som har mest å vinne på å gi ut samlealbum. 

«Smiles» - Venke, altså, den gla'jenta! 
- åpner med MGP-bidraget hennes, den sekstitallsflørtende «Jealous Cause I Love You», og rekker ikke å bli irriterende i løpet av sine påfølgende 14 sanger. 

Smørblid samlebåndsmontert og svenskklingende blondinepop. 
En gavepakke til landets mer fantasiløse radiostasjoner. 

BESTE LÅT: 
«Just A Minute» 

MORTEN STÅLE NILSEN 
