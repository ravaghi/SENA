Skrudd kvinnejul 4
Denne hysteriske sabeltannoppfølgeren tydeliggjør kvinnelige filmseeres dilemma: 
Altfor mange stilige menn deltar i filmer med kjedelig handling. 

Kjedelig handling er når det ikke egentlig finnes romantikk eller kriser eller utsnakkinger eller venninnerivaliseringer. 
«Dead man's chest» er en festlig gjentakelse av en slags forskrudd utendørsfest, men spesielt engasjerende er den ikke. 
Det er imidlertid hovedrollen. 

I nettreaksjonene på den rituelt utskjelte kino-anmeldelsen til Aftenbladet het det blant annet: 
«Jeg syns denne filmen var virkelig dårlig... Johnny Depp er jo til å spise opp». 
Det oralerotiske aspektet blir uthevd også av andre kvinnelige nett-innsendere, som alle skal få lov til å være anonyme. 

Poenget er at de aller fleste kvinner mistrives med langvarig action og utbroderte spesialaffekter, men hvis de får se en pen mann, sjangler de mer skeivøyd enn en 14-åring med nytt Lara Croft-spill. 

Dette er antakelig årets julegave til ærlige, enkle damer. 
