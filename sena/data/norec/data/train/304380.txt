Svenskpop av det prikkfrie slaget
Men hvor ble det av brunsten? 

||| 
ALBUM: 
Den svenske kvartettens store, norske kjernepublikum vil neppe bli skuffet over denne nye samlingen, et resultat av ti dagers innspilling i New Orleans. 

Men det skjer ikke nødvendigvis mirakler selv om man spiller i samme studio som Dr. John, Elvis Costello og Tom Waits. 

Lydmessig er det ingen mangler, og musikken er preget av samme myke, melodiøse, lett blåfargede låtsnekkeri. 

Flinkt og prikkfritt, men uten det lille ekstra som skjerper sansene. 

Her er ingen motstand, gruppa cruiser bedagelig langs en vei de synes å kjenne litt for godt. 

Kort sagt: 
Hvor er dristigheten og brunsten? 
