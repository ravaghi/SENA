Posty flyter på sjarmen
Post Malone stilte med sviktende stemme og glimt i øyet på Stavernfestivalen. 

Post Malone entret scenen på Stavernfestivalen slik bare Posty kan. 
Med sigg, alkohol, det velkjente gliset og håret uregjerlig til alle kanter kjørte han en godt gjennomført sjarmoffensiv. 

23-åringen fra Syracuse, New York, starter showet for det norske publikummet med låta Too Young, som er å finne på Stoney-albumet som han slapp i 2016. 
Publikum faller for sjarmen til Post, og de ivrigste synger med fra første tone. 
Post presenterer seg som Austin Richard Post, og forteller hvor mye han setter pris på at alle har dukket opp for å se han. 
