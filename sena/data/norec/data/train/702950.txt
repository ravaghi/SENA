Når ulven biter
I dette nordboskrekket kommer ikke bare Rødhette, men Rødhettes mamma til bortgjemte Norbotten, der det skal vise seg at unaturlig blodtørstige svensker selvsagt har funnet en pille som gjør sosialdemokratiske salatspisere til vampyrer. 

Som om ikke bilråninga var nok på et lite sted: 
Det blir møljespising av annen manns nakke på studentfest, og den arme Sebastian som for første gang treffer damas presteforeldre, starter besøket med å fortære den hvite kaninen i entreen. 

Det finnes ikke mange svenske filmer der folk ikke snakker ut med hverandre etter «fattar du inte»-prinsippet. 
Dette er avgjort ett av unntakene. 
