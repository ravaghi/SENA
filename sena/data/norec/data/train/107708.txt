Electrocutango:«Felino» 

(Rapid Productions) 

Tango Elektronika 

Det begynner å bli et halvt århundre siden Astor Piazolla fremsto som tangoens fornyer under banneret «Nuevo Tango». 
Sverre Indris Joner har blant annet gjennom gruppen Tango for tre vist grundig kjennskap til mesterens uttrykk, men har med prosjektet Electrocutango brakt tangoen helt inn i elektronikaens verden. 
Og det gjør han på overbevisende og smakfullt vis. 
Han tar tak i stiltypiske trekk som karakteristiske fiolin- og bassansatser og svellende bandoneon figurer, bearbeider dem klanglig og tilfører elektroniske lyder. 
Det elektroniske lydbilde kan ha et old school preg, som kler uttrykket godt. 
Musikken har beholdt sin sensualitet, men har fått et mørkere, tidvis «skumlere» preg. 
Joner har skrevet nesten alle komposisjonene på denne varierte, engasjerende og danseeggende utgivelsen. 

CARL PETTER OPSAHL 
