Filmanmeldelse:Sanselig hyllest 

DOKUMENTAR «PINA» Tysk. 
For alle. 
Regi: Wim Wenders Med: 
Tanztheater Wuppertal Wim Wenders har signert en sensuell og intens hyllest til en av den moderne dansens store kreative sjeler, Pina Bausch. 
Den karismatiske koreograf og danser døde rett før innspillingen av filmen startet. 
Dermed er dette blitt en hyllest fra filmskaperen og hennes ensemble, med detaljer som poengterer dans som et klart uttrykk for lidenskap og kamp mellom kjønnene. 

3D-effekten gir en suggererende dimensjon av tilstedeværelse i en film som gjennom det fysiske uttrykk sier mye om Pinas storhet. 
I liten grad blir vi kjent med personen Pina, eller hennes arbeidsmetoder. 
