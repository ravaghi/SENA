Rosie + Alex = sant
Regi: 
Christian Ditter 

Skuespillere: 
Lily Collins, Sam Claflin, Christian Cooke, Tamsin Egerton, Jaime Winstone, Art Parkinson, Suki Waterhouse, Nick Lee 

Manus: 
Juliette Towhidi 

Musikk: 
Ralf Wengenmayr 

Komedie/Romantikk 

Storbritannia/USA 2014 

Aldersgrense: 
Tillatt for alle 

Egnethet: 
Ungdom/Voksen 

Rosie og Alex er ment for hverandre. 
Alle vennene deres kan se det, vi i kinosalen kan se det, hele kosmos kan se det. 
De eneste som ikke skjønner noe, er Rosie og Alex selv. 

De to har vokst opp sammen i Dublin, og som tenåringer er de bare så klare for å ta steget fra venner til kjærester. 
Men etter en teit og pinlig episode, drar Alex til Boston for å studere mens Rosie blir gående hjemme som alenemamma. 

Nå er det ikke akkurat uvanlig at romantiske komedier er forutsigbare. 
Men i dette tilfellet er det så man får lyst til å rope mot lerretet: 
«Men så si det, da! 
Ikke ligg med noen andre, ikke gift dere med noen andre — bare si at dere elsker hverandre og få det overstått!». 

Men «Love, Rosie» har en lang omvei den skal gå før den kommer så langt. 
Og underveis har den et helt hav av klisjeer den skal ta opp i seg. 
Du kjenner hver eneste karakter - den sarkastiske venninnen med de eksentriske frisyrene og den forståelsesfulle, allvitende faren inkludert - og soundtracket er som en eneste lang supermix av «Nattønsket»-favoritter. 

Det som redder filmen fra å bli fullstendig uutholdelig, er noen sekvenser med god komedie - pluss at Lily Collins og Sam Claflin er veldig søte i hovedrollene. 
