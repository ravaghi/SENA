SOCOM
Nå får du sjansen til å benytte deg av alle de tøffe militærfrasene du har hørt i amerikanske filmer, og i tillegg kan du jo spille på nett. 
SOCOM er definitivt blant de mest interessante spillene på PS2 for tiden - men ikke det beste. 

Alle vet at Navy Seals og diverse andre amerikanske spesialstyrker er tøffe, og sier masse kule ting som fire in the hole og lignende. 
Og hvem har vel ikke drømt om å være med på slike hemmelige spesialoppdrag. 

LES OGSÅ: 

SOCOM: 
US Navy Seals er et spill som lar deg leve ut slike drømmer på en mer nærgående måte enn tidligere. 
Dette fordi spillet har en meget avansert form for stemmegjenkjenning som brukes til å gi ordre til dine medsoldater. 

I tillegg er dette også det første store onlinespillet for PlayStation 2, nå som denne konsollen er på nett også i Norge. 

Bakgrunn 

Det er ikke vanskelig å skjønne at SOCOM altså handler om topptrente spesialstyrker. 
Disse settes inn mot noen skumle terrorister, men vi klarte ikke helt å fordype oss i bakgrunnshistorien  det finnes et enormt utvalg av antiterror-spill på markedet, og de handler stort sett om det samme. 

Men det betyr ikke at enkeltspilleropplevelsen er uinteressant. 
Tvert imot er det et spennende og godt laget spill vi snakker om her, med mange interessante nyvinninger. 
I alle oppdrag styrer du én soldat, og har en til i teamet ditt som følger etter deg til enhver tid. 
I tillegg er det enda et team på to som avventer din ordre. 
Du begynner hvert oppdrag med å bli grundig oppdatert på mål og anbefalt fremgangsmåte, og får se et nøyaktig kart over området. 
Du kan videre utstyre dine soldater med det utstyret du føler er nødvendig. 

Snik først, skyt etterpå 

Ingen skal se eller høre Navy Seals, så fokuset i spillet er først og fremst på sniking. 
Den analoge kontrollen gir meget rask respons, og du bruker den venstre stikken til å bevege deg 
 enten sakte og forsiktig, eller fort og bestemt. 
Andre knapper brukes til å titte rundt hjørner, og skifte stilling. 

Spillet foregår hovedsakelig i tredjepersonsperspektiv, men det er fort gjort å endre til førstepersonsmodus, som er mer praktisk i visse tilfeller. 

Men den mest interessante kontrollmetoden er noe vi ikke akkurat er vant til å bruke i dataspill. 
Det er nemlig din egen stemme. 
I pakken til SOCOM følger det med et USB-headsett, laget av Logitech, og denne brukes til å gi ordre til dine lagkamerater. 
Og det fungerer! 

Stemmestyringer forutsetter selvsagt brukbar engelsk uttale, og etter litt prøving og feiling vil du kunne gi ganske så avanserte ordre til dine digitale kompiser. 
Dette gjøres ved å trykke inn firkant-knappen. 
Når du gir ordre, får du også en bekreftelse på at den er mottatt  rett inn i headsettet. 
Det høres ut som om soldatene svarer direkte til deg, og det er vanvittig kult. 
Det er en helt ny opplevelse første gangen du roper 
Bravo team, fire at will! 
, og får et entusiastisk 
Yes, sir! 
 tilbake. 

Selvsagt går det an å gi ordre uten bruk av stemme, om engelskkunnskapene ikke strekker til  eller hvis du føler deg teit der du sitter med telefonselger-headsett og skriker til en TV-skjerm. 

Enkeltspillerdelen kunne garantert vært mye bedre, men opplevelsen blir spolert av den direkte absurde oppførselen til både medsoldater og motstandere. 
Stort sett fungerer det greit, men til tider er den kunstige intelligensen fullstendig fraværende. 

Men stort sett er det gøy 
 SOCOM har en godt laget enkeltspillerdel, men utenom stemmekontrollen er det lite som er virkelig nytt. 
Slike lagbaserte spesialstyrkespill med fokus på sniking har vi sett mange ganger før, og vi føler egentlig ikke behovet for å spille flere på en stund 

Spill online 

Det er derfor SOCOM reddes av multiplayerdelen. 
Forutsatt at du har bredbånd og internettadapter for PS2, kan du velge mellom ti brett med støtte for 16 spillere. 
Det er flere måter å spille på, fra relativt klassisk deathmatch til mer kompliserte gisselredningsoppdrag. 
Du kan til og med lage klaner med dine medspillere, og utveksle beskjeder eller sjekke statistikker. 

Grafikk 

Teknisk sett synes vi ikke SOCOM er det mest imponerende spillet på markedet 
 selv om soldatene er meget bra modellert, er omgivelsene middels detaljerte. 
Mange lavoppløselige teksturer ødelegger en del av totalinntrykket, men i hvert fall er det mange fine spesialeffekter å se på. 

Konklusjon 

Som sagt er SOCOM et banebrytende og viktig spill, fordi det åpner PS2 for nettspilling verden over. 
Muligheten for stemmekontroll er også en morsom mulighet, og vi håper flere spill utnytter dette i fremtiden. 
Kanskje vi etter hvert ser spill som bruker både stemmegjenkjenningen og EyeToy-kameraet sammen for den totale interaktive opplevelsen? 

Men utover disse nyvinningene er SOCOM egentlig et ganske standard spesialstyrkespill, og vi har sett bedre varianter av denne tematikken. 
Riktignok ikke på PlayStation 2, men hvis du spiller PC-spill, bør du definitivt prøve spill som Ghost Recon eller Rainbow Six: 
Raven Shield. 
Disse går mye mer i dybden når det gjelder planlegging og kontroll over lagkamerater, og gir en mye mer spennende totalopplevelse. 

Men for all del 
 SOCOM har mye bra i seg, og vi kan trygt anbefale det til alle som trenger et nytt actionspill til PlayStation 2. 
