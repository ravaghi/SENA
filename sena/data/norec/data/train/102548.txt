Test av Honda CR-V:Bra på det meste 

Honda CR-V er det nærmeste en personbil du kommer i denne samlingen. 
Det både lider den under og tjener på. 

Den tradisjonelle 2,2 liters dieselmotoren leverer jevnt bra og gjerrig over hele registeret. 

I den svært utfordrende testløypa var den dårligst, men bare at den greide å gjennomføre hele runden imponerte. 

Uten noen former for muligheten for elektronisk nedoverbakkekontroll eller sperring av firehjulstrekket kom den seg stort sett frem, og trengte bare tauehjelp en gang. 

Samtidig er Honda CR-V en god bil å kjøre langturer med. 

Hele fire nye større SUV-er har de siste månedene kommet på det norske markedet. 

VG og NAF har tatt de med på skogtur. 

Selv om Hyundai Santa 
Fe og den nærmest teknisk identiske Kia Sorento strengt tatt tilhører de litt større typer SUV-er enn de to andre, nye Honda CR-V og nye Mitsubishi Outlander, er de faktisk ganske så like plassmessig inni. 

SE VIDEO FRA TERRENGLØYPA HER! 

I tillegg til den vanlige kjøringen tok vi også med oss bilene til NAF Trafikksenter på Våler i Hedmark. 
Der ble de testet i en terrengløype under meget krevende forhold. 

Førersetene er ikke helt optimale, med sine korte sitteputer. 
Sikten fra førerplassen er grei fremover og til siden, men bakover og til siden er det bare Hyundai Santa 
Fe som er dårligere. 

Heldigvis er parkeringssensorer foran og bak standard på den rimeligste utstyrsvarianten. 

Med nærmere 600 liter bagasjeplass, hvorav mye er i høyden, slår den omtrent det som er av vanlige stasjonsvogner på markedet. 

Den rimeligste Hondaen med trekk på alle fire og diesel koster like over 400.000 kroner. 

Det er omtrent den samme prisen som den rimeligste Outlanderen koster. 
Samtidig får du langt mer utstyr med om du velger Mitsubishi enn den spartansk utrustede innstegsmodellen til Honda. 

Mindre trekkkraft med automat 

Ifølge det DNB eide leasingselselskapet Autolease bør du minimum kjøper Lifestyle utstyrspakke for minst mulig verdifall. 
De anbefaler også automatgir. 

Husk da at tillatt tilhengervekt blir lavere enn med manuelt gir (2000 kilo med manuelt mot 1500 kilo med automat.) 

HER ER VG OG NAFS VURDERINGER: 

Førermiljø 
Mindre god sikt bakover, korte sitteputer, dårlig korsryggstøtte, kunne hatt mer oppbevaringsrom i førermiljøet, lite støy 

Å kjøre Komfortabel avfjæring. 
Det nyutviklede firehjulsystemet kobles inn ved behov og fungerer greit men ikke mer, god motor, lettkjørt. 

Plass Stor bagasjeplass, bra plass i baksete. 

Miljø Bra men ikke best i dette selskapet 

Sikkerhet 
Får ikke delterning da den ennå ikke er krasjtestet av Euroncap. 

Å eie Autolease anslår årlige vedlikeholdskostnader til 6900 kroner de tre første årene. 
Det er over snittet i klassen. 

Pris Dyrere enn Mitsubishi med automat, også noe dyrere utstyr enn hovedkonkurrenten. 
Ifølge NAFs Autoindex er Hondaeiere litt under gjennomsnittlig fornøyd med bilen sin (10. plass.) 

Design Helt greit eksteriør, bra på innsiden også. 
