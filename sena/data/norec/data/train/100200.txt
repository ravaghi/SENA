Moro på gravens rand
Listen blir uansett kort, når to eldre, kreftsyke herrer skal oppleve litt før de dør. 

HANDLER OM: 
To kreftsyke menn i moden alder - den ene en vismann av en bilmekaniker med dårlig karriere og et rikt liv, den andre er tølper av en sykehuskapitalist - havner på samme sykehusrom. 
De har kreft, de har seks måneder, kanskje et år igjen å leve. 
Den søkkrike tølperen inviterer sin nyvunnede kamerat med på «ting-å-gjøre-før-du-dør»-tur. 
(Også kjent som «kiste-lista».) 
Verden rundt. 

DOM: Jack Nicholson og Morgan Freeman i samme film? 
Umiddelbart: 
Ja, takk! 
Og de to setter jo spor - av og til så det svir. 

Men på den annen side: 
En komedie om å dø, krever smartness og visdom. 
Manus er ikke akkurat proppfullt av dèt. 
Knapt noen klisjè er uprøvd her, knapt en myte avkreftet. 
Men svakest er hovedintrykket: 
Det er simpelthen for lite av det meste; sorg, ekte glede, ekte innlevelse, alvor. 
Men d`herrer Nicholson og Freeman er jo alltid noe å se på! 
