Moby: «Destroyed»
(EMI) 

Ærlig tittel, om ikke annet. 

Det kan virke som Richard Melville Hall har gått inn i en slags inceptionloop, der han ikke lenger klarer å skille drøm og musikk. 
Multiaktivistens tiende album er nok en gang resultatet av flyplasser og sene hotellromnetter, og peker pianohouseforstoppende helt tilbake til 1995-utgivelsen «Everything Is Wrong». 
Rimelig ensporet midi-klinisk uten risiko, der de obligatoriske synthstrykerne, monotone syngedamene og tilbøyeligheter til både ny og gammel religiøsitet fremdeles er bærebjelkene. 
Utrolig tomgående og i overkant sjenerøst. 

Hele 15 lange låter har 46-åringen fått plass til. 
Dét var i alle fall ikke nødvendig. 

BESTE LÅT: 
«Sevastopol» 

TOR MARTIN BØE 
