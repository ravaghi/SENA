CD-anmeldelse:Rival Sons 

OK da, så høres Rival Sons fremdeles - og kanskje enda mer - ut som et Black Crowes uten syra som covrer Led Zeppelin. 
Med sønnen til Robert Plant på vokal. 

Men hva så? 
Vi snakker tidløs retro-rock utført med kjærligheten, kløkten og finessen til dagens generasjon. 
Produksjon à la The White Stripes hjelper på sluttresultatet - tørr, åpen og med flust av romklang som gir god plass spesielt til Scott Holidays sylskarpe gitarer og Jay Buchanans klassiske shouter-stemme. 
Her får du både pustehull som «Jordan» og gjørmete tungrock-epos på åtte minutter («Manifest Destiny Part 1»). 
I det hele tatt får du en skive som kan komme til å følge deg i årevis fremover. 

BESTE LÅT: 
«Keep On Swinging» 
