Ben Harper & The Blind Boys «There Will Be A Light»
(Virgin/EMI) 

Spirituell musikk for Gud og hvermann 

Gitaristen, sangeren og låtskriveren Ben Harper fra California har utgangspunkt i bluesbasert musikk. 
På albumet «There Will Be A Light» utforsker Harper USAs spirituelle musikalske arv sammen med The Blind Boys of Alabama. 

Det handlet altså om blues, gospel og menneskers trang til å søke tilflukt i troen på en høyere makt, da Ben Harper og The Blind Boys of Alabama gikk i studio sammen. 

Flesteparten av sangene er faktisk signert Harper selv. 
Du vil uansett finne nydelige og oppløftende sanger som «Take My Hand», «Church House Steps», «Picture of Jesus» og «Satisfied Mind» på et album som ikke nødvendigvis kun appellerer til de troende blant oss. 

ESPEN A. HANSEN 
