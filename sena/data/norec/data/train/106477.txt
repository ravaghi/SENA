Sternklang:«Transistor Beach» 

(dBUT) 

Fra det geniale til det uforløste 

DDE-fetter Rune Brøndbo, mer kjent som Sternklang, er tilbake med «Transistor Beach». 
Det er blitt et tidvis spennende og fengende album som svinger fra det geniale til det uforløste. 

Rune Brøndbo er en vidsynt og fordomsfri musiker som evner komponere snertne låter med appell utenfor snevre klubbformater. 

På «Transistor Beach» har Brøndbo med seg sine faste livemusikere Per Zanussi, Tor Egil Kreken, Håkon Kornstad og Peter Baden, samt sangerne Pål Angelskår fra Minor Majority, Therese Lunde fra x.lover og ikke minst Sigmund Holtskog fra Palace Of Pleasure, som bidrar med hver sin distinkte stemme. 

Liker du feite, varme og funky beats, samt freidig bruk av instrumenter som klarinett, fløyte, saksofon, banjo, sag, ståbass og analoge synter, bør du sjekke dette varierte elektronika-albumet, som inneholder en touch av melankolika. 

Anbefalte kjøp: 
«That Everlasting Sense», «Tricky Girls» og «Wilderness». 

ESPEN A. HANSEN 
