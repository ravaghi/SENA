Adjagas:«Adjagas» 

(Trust Me/Musikkoperatørene) 

Adjagas består av to unge joikere, Sara Marielle Gaup og Lawra Somby, og de forbløffer på debutplatens to første spor, som er like amerikanske i sitt bluegrass- og deltablues-tonefølge som joiken er klassisk etnisk norsk. 

Utover på platen roes det mer ned og Adjagas skaper en trance-vennlig atmosfære som både kan være vakker og forstyrrende i sitt spenn. 
På det beste («Mun Ja Mun») kunne man nesten mistenke at Ry Cooder hadde en finger eller to med i spillet. 

Til tider mister de to joikerne i Adjagas både liv og temperatur i sin jakt etter de perfekte stemningene, men en original og velklingende debut i en helt riktig åpen produksjon (Andreas Mjøs) har det blitt. 
