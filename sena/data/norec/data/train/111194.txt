Dummedag
Når romvesener inntar vår hjemlige klode, er det duket for dommedag. 
Men de mest intense smell, digre romfartøy og et Los Angeles som dirrer i sine grunnvoller, kan ikke skjule det begredelige faktum at filmen er dønn kjedelig. 

Etter å ha sett sci-fi-filmer av både utmerket og dårlig karakter, er det bare å konstatere at i «Skyline» finnes knapt én original idé. 
Endimensjonale karakterer fyker rundt om i en toppleilighet og venter på endeliktet. 
Uten at det berører oss det minste. 
