Klart ei ny Tom Petty & The Heartbreakers-plate er en begivenhet!
Tilbake med «Hypnotic Eye». 

ALBUM: 
«Hypnotic Eye» er andre album på 12 år der Tom Petty har med sine venner i The Heartbreakers, med gitarist og medprodusent Mike Campbell i spissen. 

Klart det er en begivenhet! 

Bluesalbum 
Det var delte meninger om deres forrige album «Mojo» (2010), mest fordi det, som tittelen legger opp til, langt på vei var et bluesalbum. 

Det var nok litt tungt å svelge for noen, men de skal ha for ikke å stivne. 

To år seinere overbeviste de eventuelle tvilere med en fantastisk konsert under Norwegian Wood-festivalen som fortsatt gir hyggelige flashbacks. 

Heartland-rock 
To nye år etter slipper 63-åringen albumet «Hypnotic Eye», som mikser punkinspirert rock, ballader, såkalt heartland-rock (en slags sjanger Petty deler med blant andre Bruce Springsteen, John Mellencamp og James McMurtry) og bluesinspirert rock. 

Undertegnede var blant dem som likte «Mojo» godt. 
Med dette i minnet er det, pussig nok, de få bluesinspirerte låtene som er minst interessante her. 

Riffstyrt Petty & Co. åpner med punka attitude i riffbaserte - og råskårne - «American Dream Plan B». 
Riffstyrt er også pulserende og vitale «Fault Lines», med et herlig bassdriv. 

Dette sporet lever virkelig opp til albumtittelen. 
Hypnotisk! 
Et høydepunkt allerede på spor nummer to! 

Et par skuffelser «Red River» følger, en låt som passer inn i den lesten Tom Petty syr etter. 
Det er Petty-rock på sitt beste, avløst av kule og «taffelaktige» «Full Grown Boy». 

Albumets første skuffelser - både musikalsk og tekstlig - kommer med «All You Can Carry» og påfølgende «Power Drunk». 
De er bare ikke interessante nok, og trekker ned - sjøl om Mike Campbells gitararbeid er potent nok. 

Ujevnt «Forgotten Man» er nærmere der Petty skal være, men virker litt anstrengt. 
Det motsatte er tilfellet med den myke og behagelige kjærlighetsballaden «Sins Of My Youth». 

«U Get Me High» 

«Burnt Out Town» er helt grei munnspillblues, mens mer Petty-tradisjonelle «Shadow People», med en gitarsolo som smaker retro lang vei, avslutter et album som lider noe under enkelte svake låter. 

Til gjengjeld er de gode låtene veldig gode! 

Albumet er i salg fra fredag. 
