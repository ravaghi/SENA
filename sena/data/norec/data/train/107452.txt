Kirsten Bråten Berg, Lena Willlemark, Marilyn Mazur
(Heilo/Grappa) 

Skandinavisk supertrio 

«Stemmenes skygge» ble laget på bestilling for jazzfestivalen i Molde, med norske Kirsten Bråten Berg, svenske Lena Willemark og danske Marilyn Mazur. 
Bråten Berg og Willemark har spilt sammen i mange år og er blant sine respektive lands fremste folkemusikkutøvere, mens Mazur er kjent blant annet gjennom samarbeid med Miles Davis. 
Repertoaret er for det meste norsk og svensk tradisjonsstoff, ofte i spennende kombinasjoner, som i «Rike mannens själ» med innvevde strofer fra «Draumkvedet». 
Det er tydelig at musikken har et scenisk opphav. 
Uten dans og lysdesign, som var en viktig del av Molde-oppsetningen, tar det litt tid før musikken kommer ordentlig i gang. 
Men det gjør den, særlig fra den instrumentale midtdelen. 
«Gammelspaken Polska» er det umulig ikke å bli drevet med av. 

CARL PETTER OPSAHL 
