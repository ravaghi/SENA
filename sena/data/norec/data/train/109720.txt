- Freshere og stiligere Kjersti Løken Stavrum, redaktør i A-magasinet
Gratulerer med et langt freshere og stiligere VG Helg! 
At konkurrenter fornyer seg er viktig for oss alle, da skjerper vi oss enda mer. 

VG 
Helg er blitt renere og har fine grafiske elementer. 
Innholdet er av god magasinkvalitet, flere morsomme nye spalter. 
Selv er jeg ikke noe glad i konstruerte bilder med innhold som er regissert fra redaksjonen, slik som det er på coveret med Ari Behn denne førsteutgaven og som jeg forstår at VG Helg skal satse på. 
For meg innebærer det mye innsats som heller burde vært brukt på nettopp journalistikk og virkeligheten. 
Med denne omleggingen er VG Helg og Dagbladet Magasinet blitt svært like hverandre. 
Ideene, sakene og formidlingen blir enda mer viktig for hvilken avis som kommer til å vinne kampen om leserne. 
