Kurt Vile:«Smoke Ring For My Halo» 

(Matador / Playground) 

Den neste store. 

Røykringene rundt Philadelphias Kurt Vile er åpenbart skapt av både det ene og det andre, der han mumler og småsnøvler mot svevende tolvstrengsgitarer med tekstkvaliteter man sjelden opplever. 
Gjennomgående så liksom-skranglete og tilgjort improvisert at det høres ut som han spiller alle instrumentene selv, uten at det blir ufokusert. 

I all sin nachspielakustiske klang minner singer / songwriteren om Lou Reeds gullalder med Velvet Underground, men antyder også mer enn hint av Petty og Springsteen. 
For selv om han prøver å dekke det godt til, er dette om noen år den neste store amerikanske låtskriveren. 

BESTE LÅT: 
«Runner Ups» 

TOR MARTIN BØE 
