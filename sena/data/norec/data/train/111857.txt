Helvete, heller!
Morsomt, nervepirrende, smakløst, vitalt; Sam Raimi er tilbake! 

HANDLER OM: 
Christine er en søt og ambisiøs bankkonsulent, som en dag får besøk av en gammel sigøynerkvinne som vil ha utsettelse på sitt huslån. 
Det får hun ikke, og en fresende forbannelse rammer konsulenten... 

DOM: 
Dette er et godt, gammeldags heksebrygg av en skrekkfilm! 

Den er vital til fingerspissende, den er frekt politisk ukorrekt, den rammer urettferdig, den har omtrent like store doser kølsvart humor som den har grøss, det er få dataanimert trick; for det meste god gammeldags gørr & gru. 
En noe nær perfekt sjangerfilm, som virkelig leverer varene! 

13-åringer vil ha stor glede av dette, i likhet med gamle Raimi-fans (fra tiden før Spiderman-nettet tok ham). 
Filmen er et bevis på at den siste tidens skrekk-trend med humørløs og sadistisk djevelskap drevet fram av ubarmhjertig og umenneskelig teknologi, ikke nødvendigvis er veien å gå. 

Bare regissøren er en meget opplagt og leken Sam Raimi! 

JON SELÅS 
