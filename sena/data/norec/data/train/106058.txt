Høytflyvende Clooney
Glimrende opplagt George Clooney flyr rundt med nasjonens elendighet på første klasse. 

HANDLER OM: 
Ryan Bingham flyr USA rundt på første klasse, perfekt tilpasset sitt ekstreme reisemål: 
Å oppnå 10 Millioner Miles-kortet. 
Underveis er han en utsøkt spesialist på Det Nye Buisiness-Amerikas størse problem: 
Å gi folk sparken. 

Alt er perfekt, hadde det bare ikke vært for en uventet forelskelse. 
Samt høyst uvelkomne teknologiske nyvinninger... 

DOM: 
Definitivt en komedie med mål og mening, dette her. 
Skreddersydd George Clooney og praktfullt fylt på med damer som Vera Farmiga og Anna Kendrick. 

Filmen er moderne, smart, dynamisk gjennomført og svært underholdende - på den måten samtidsbevisste komedier kan være, når de er begrunnet og forankret i virkelighetens tragedier. 
Filmens utvikling og konklusjoner tipper en tanke over i det sentimentale for meg. 
Det blir dessuten en smule forutsigbart. 

Men, bevares: 
En skikkelig stykke underholdning, dette, med ettersmak både av engasjement og mening. 
