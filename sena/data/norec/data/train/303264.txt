Architects krever innsats
Forener tekniske ambisjoner med storslagne refreng. 

ALBUM: 
Architects har holdt det gående i utkanten av både punk- og metalcore-scenen i snart 10 år. 
«Lost Forever // Lost Together» er Brighton-bandets femte album. 
Det handler fremdeles om velprodusert, men like fullt edgy og kompleks metal som krever litt innsats. 

Det er ikke fritt for at det i noen tilfeller blir for mye av det gode. 
Enkelte av låtene biter seg i halen og kommer aldri helt av sted. 
Dersom du er fan av Bring Me the Horizon og The Dillinger Escape Plan, har du litt å plukke her. 
Spill for all del høyt. 
