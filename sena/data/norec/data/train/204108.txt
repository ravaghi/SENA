De beste av de billigste
Her kan du lese mer om de to radioene i det lave prissjiktet som gjorde det best i vår test: 

Egentlig er dette mer en reiseradio enn en bordradio. 
Kabinettet er gummiert, noe som inviterer til røffere bruk. 
Radioen kan i likhet med mange andre kombinerte bord/reisemodeller kjøre på fire AA-batterier. 
Lyden er faktisk ikke verst, og høyttaleren i den lille radioen gir mer bass enn på de fleste andre radioer i denne pris- og størrelsesklassen. 
Og så er den super-enkel å programmere, med fem programtaster. 
En god allround-radio som ikke tar mye plass. 

Pure Elan E3 

Pure Elan E3 er en grei og enkel radio med forbilledlig programmering av fire stasjonsknapper - akkurat slik vi liker det. 
Den fjerde stasjonsknappen gir mulighet for flere forhåndsprogrammerte radiokanaler. 

Lyden er litt ullen og diskantfattig. 
Dette synes å være Pures signaturlyd, og høres også på de større og dyre radioene deres. 
Spiller du høyt med Elan E3, faller lydbildet helt sammen. 
Men dette er en liten og billig radio, så det får vi bære over med. 
