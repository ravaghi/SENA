Adjø, Glen Campbell!
Hans siste utgivelse var godt timet med hans bortgang. 
Amerikaneren Glen Campbell døde 8. august, omtrent samtidig som hans svanesang, "Adios", ble utgitt. 

Når man i dag hører på smektende låter med sangeren og fortellerstemmen til Glen Campbell fra slutten av 60-tallet og begynnelsen av 70-tallet, er det bare å nyte det. 
Vi snakker om sanger som "Galveston", "Wichita Lineman" og "By The Time I Get to Phoenix". 
Han skrev dem ikke selv, det var det Jimmy Webb som gjorde, men han gjorde dem til sine egne med sin innlevelse, nerve, sjel og formidlingslyst. 

Etter disse hitlåtene ga Glen Campbell ut en lang rekke med sterke album, men fikk kanskje aldri den hyllesten han fortjente utenfor fanskaren. 
Countrypop-musikken han stod for var kanskje litt for glatt og for enkel, men du verden så mange vakre sanger han sang. 
Livet tok en vending for Campbell i begynnelsen av dette tiåret. 

Han fikk diagnosen alzheimers. 
Mange trodde at "Ghost In The Canvas" fra 2011 ble hans siste album, men det er altså nå han sier adjø på ordentlig. 
Tittelkuttet er en låt som Linda Ronstadt har tolket før ham. 
Campbells versjon er mer enn ålreit, og det høres også fint ut når han gjør den her. 
I tillegg synger han flere låter signert Jimmy Webb, blant annet "Everobody's Talking". 

Willie Nelson og Vince Gill er duettanter på to av sangene på "Adios". 
Det gjør seg. 
Stemmen til Glen Campbell holder også fint hele veien. 
Adjø! 
