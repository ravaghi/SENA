TV-anmeldelse:Treg TV 2-krim 

Egentlig sier TV 2 det selv i sin omtale av «The Town» - kanalens eneste påskekrim i år og som har premiere i kveld. 

Mark reiser hjem til byen han forlot for ti år siden. 
Sakte, men sikkert finner han ut at byen er full av hemmeligheter, og at alle vet noe han ikke vet. 
Det er akkurat det som er problemet: 
Altfor sakte finner han ut at byen er full av hemmeligheter. 
Mellom alle hemmelighetene skjer det sannsynligvis for lite til at kanalen klarer å holde på seerne tre kvelder i påsken. 

Det skjer for lite 

Det ligger en spennende intrige der: 
For grunnen til at Mark kommer hjem er at begge foreldrene hans tar livet av seg samtidig. 
I hvert fall ser det lenge slik ut. 
Og i hvert fall har flere av den lille byens prominenser stor interesse av at det fortsatt skal se slik ut. 

God siste episode 

Bare ikke Mark. 
Sakte, men sikkert nøster han opp i hemmelighetene og det skal ikke på noen måte legges skjul på at slutten er overraskende. 
Ei heller at den siste episoden er spennende og god. 
Spørsmålet er bare om dette er godt nok. 
