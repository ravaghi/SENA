Sissy Wish:«You May Breathe» (kommer 16/2) 

(Bauta / Tuba) 

Gjør klar for vinterens stjerneskudd - 22 år gamle Siri Wålberg, alias Sissy Wish! 

Under fjorårets by: 
Larm var Wålberg en spennende, men ennå uferdig artist. 
Nøyaktig ett år senere viser hun altså likevel at hun - etter kun en EP tidligere - allerede har et sjeldent ferdig og utmeislet særpreg til platedebutant å være. 
Stemmen må ta hovedæren - en betagende, lys og bevrende røst som biter Kate Bush-sensuelt («Let Us Meet The End») i det ene øyeblikket og er Debbie Harry-dovent i det neste («No Company»). 
Men ungjenta er definitivt ingen A4-låtskriver heller. 
I lett nostalgiske, men overveldende rock-arrangementer - hvor western-inspirasjonen er påtagelig - pensler hun ut svære lydbilder og storslåtte, dramatiske pop-melodier som blir sittende lenge. 
Vinterens opptur så langt! 
