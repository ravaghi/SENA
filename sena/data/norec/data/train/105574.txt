Vaklende
Ambisiøs, men stilmessig vaklende «basert på virkelige hendelser»-fortelling om en tilknappet kinesisk danser hvis liv og karriere ble snudd på hodet da han blir valgt ut av kommunistregimet til å reise til USA. 

Gode intensjoner om å si noe vesentlig om kunsten og kjærlighetens triumf over ideologiene drukner midtveis i en keitete turnert kjærlighetshistorie. 

Vår helt Li etableres som en vaktsom og keitete nerd med kultursjokk, men nesten ut av det blå ser vi ham stupforelsket i en smellvakker blond kollega - som han snart flytter sammen med. 
Forholdet er navet historien dreier rundt, men er altfor magert utbygd til å fremstå troverdig. 
Klønete. 

Ikke komplett uinspirerende hele veien, og ballettscenene er fine å se på, men Maos siste danser når aldri over den storslåtte listen den legger for seg selv. 
ØYSTEIN DAVID JOHANSEN 
