Nico: «The Frozen Borderline 1968-1970»
(Rhino/Warner) 

Genre: 
Samtidsmusikk 

Den tidligere Velvet Underground-chanteusen Nicos «The Marble Index» (1969) og «Desertshore» (1970) - nå utvidet med 18 ekstrakutt, ett av dem «skjult» - er blant de merkeligste platene som noensinne er blitt sluppet løs på «rock»-markedet. 

Den tyske «sangerinnens» monotone, atonale stemme og innstendige harmoniumspill blir i tospann med John Cales gotiske arrangementer til en slags sirkusmusikk fra et heroinstenket helvete. 

Ikke noe for middagsselskapet altså, men egenartet så det holder. 

MORTEN STÅLE NILSEN 
