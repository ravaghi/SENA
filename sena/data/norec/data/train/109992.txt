Anmeldelse Terje Rypdahl:Monumentalt 

Terje Rypdals dobbeltplate «Odyssey» gis for første gang ut i sin helhet på cd, med et nyoppdaget konsertopptak fra 1976 på kjøpet. 

Allerede etablert blant Europas fremste gitarister, beveger Rypdal seg i et suggererende krysningsfelt mellom jazz, rock og impulser fra europeisk samtidsmusikk. 
Elegisk syngende gitarlinjer veksler med drivende riff, 24 minutter lange «Rolling Stone» er igjen med, og bygger seg opp i intenst kokende partier. 

I bestillingsverket «Unfinished Highballs» utvides Odyssey-besetningen med storband. 
Her er jazzkoloritten mer fremtredende. 
«Talking Back» er et høydepunkt, med drivende solo av keyboardist Brynjulv Blix og Rypdal på sopransax, heftig backet opp av trommeduoen Svein Christiansen og Egil «Bop» Johansen. 

BESTE LÅT: 
«Over birkerot» 

CARL PETTER OPSAHL 
