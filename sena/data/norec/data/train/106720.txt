Hurra Torpedo:«Kollossus Of Makedonia» 

(Duplex/Tuba) 

Tilbake til scenen, gutter! 

Hvitevare-dengerne i Hurra Torpedo er et live-fenomen som så absolutt bør oppleves, men har begrenset levetid på en CD-plate, der du umiddelbart savner synet av joggedresskledde Farbror Blå Aslag og Farbror Blå Kristopher, samt gitarist Farbror Blå Egil, i sinnssyk (bokstavelig talt) omgang med gamle komfyrer og frysere. 
Men kanskje en plate med kun covere kunne gjøre susen? 

Her funker det iallfall klart best når blåfarbrødrene dæljer løs med versjoner av Britney Spears, t.A.T.u. og Bonnie Tyler med en ukontrollert villskap som hentet fra et uekte, tvangstrøyekledd bastardbarn av Tom Waits og Kaizers Orchestra. 

LAST NED: 
«Toxic», «All The Things (S)he Said», «Total Eclipse Of The Heart» og «Kald». 
