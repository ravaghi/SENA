Black & Deckers varmelekkasjemåler
Virker den? 
Vi har testet. 

Blir det ikke varmt hjemme hos deg, uansett hvor mye du fyrer? 
Da kan trekk og andre varmelekkasjer være en forklaring. 

Termografering kan bidra til å avdekke hvor varmen forsvinner, men dette er ofte en svært kostbar affære. 
En håndholdt varmetapsdetektor, som denne fra Black & Decker kan imidlertid gjøre den samme jobben på en litt annen måte - og det til en brøkdel av prisen. 

Slik virker den i praksis: 

Lekkasjemåleren er enkel i bruk, og for de få tingene som ikke nødvendigvis er selvforklarende er bruksanvisningen også grei å forstå. 
I hovedtrekk virker den slik: 

Når du peker den mot noe vil den infrarøde sensoren registrere temperaturforskjeller, og indikere dette med lys: 
Rødt for varmt, grønt for nøytralt/grunntemperatur og blått for kaldt. 

Varmetapsøkeren er i tillegg utstyrt med et LCD display som viser grunntemperatur, samt temperatur der du ber den om å måle. 

Grunntemperaturen finner den selv, i det området du peker den mot når du skrur den på. 
Du kan også regulere hvor temperaturfølsom den skal være - en halv grad, tre grader eller 5,5 grader. 
I tillegg kan du skru av lyset, dersom du synes dette er plagsomt, og kun forholde deg til temperaturen som angis på displayet. 

Merk at for helt korrekt identifisering av varmetap er det viktig at du ikke beveger varmetapsøkeren for fort, da det er et ørlite lag. 

Slik virker den i praksis 

Bare begynnelsen 

Selv om en varmetapsmåler er langt rimeligere i lengden enn å bestille termografering (særlig om dere er flere som går sammen og spleiser på en, for eksempel i et borettslag) er det bare starten på kostnadene. 

Det å identifisere hvor problemet ligger er nemlig den minste utgiften. 

Når du finner ut hvor det lekker, må du vurdere ulike tiltak, for eksempel om du burde etterisolere 

Les mer: 
Burde du etterisolere 

Du kan også klare deg uten 

Et annet triks for å spotte store temperaturforskjeller eller om det trekker er å tenne et stearinlys og føre det sakte langs veggene. 
Dersom lyset renner mye på en side, er det også en klar pekepinn på at det er trekk i rommet. 
Men merk at dette er en langt mindre nøyaktig måte å måle varmetap på. 

Takk til Jernia for lån av testprodukt. 
