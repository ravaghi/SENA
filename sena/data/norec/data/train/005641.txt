Vaulta for pengene
Delara gjør det bra, men har gjort det bedre enn hun gjør på "Keep Your Dollars". 

"Så lenge kortene spilles riktig, er Amanda Delara veldig lovende", skrev jeg avslutningsvis i fjor etter å ha sett Amanda Delara live. 
Slottsfjell-konserten hennes, der hun ble flankert av strykere, gjorde inntrykk blant de som spilte rundt på "fjellet" i 2017. 
Så ble det stille, fram til hun viste nye livstegn i januar med "We Don't Run From Anyone", og skal vi ta henne på ordet vil vi høre mye mer fra henne i år. 

Delara har selv uttalt at dette nye kuttet fra hennes kommende EP er "et slag i trynet til de som tror at man kan sette en prislapp på alt". 
Men man trenger ikke å se seg langt over skulderen for å spotte noe av hennes tidligere materiale med mer brodd enn "Keep Your Dollars". 

❤ Elsker ❤ 

Når det er sagt er dette en likanes låt som er tilgjengelig, levende og fin, der verset følges opp av et bedre refreng med treffende koring. 
Brua er også et viktig for å heve "Keep Your Dollars" fra det som er en noe forutsigbar, men fengende oppskrift. 

? 
Elsker ikke ? 

Det jeg savner er mer av den musikalske "signaturen" til Delara. 
Grep som har virkelig fanget interessen før. 
Til sammenligning blir da "Keep Your Dollars" pittelitt anonym popmusikk - riktignok bedre enn mye annet i spillelistene der ute, men hun har selv prestert bedre tidligere, senest i januar. 
Så skal det poengteres at akkurat dèt ikke er synonymt med at hun nå har begynt å spille kortene sine feil. 
Langt ifra. 
