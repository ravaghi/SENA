Full fart fra Bergen
Razika fra Møhlenpris i Bergen ga ut sin første single i 2008, mens debutalbumet "Program 91" kom tre år senere – et nikk til det kortlivede new wave-bandet Program 81 fra Bergen. 
New wave, pønk, pop og ska er blant kildene de øser fra. 

Razika fulgte opp med "På vei hjem" i 2013, der de hevet nivået fra bra til veldig bra. 
Beslektede stavangerband som Frøken Fryd og Slutface har siden fått mye oppmerksomhet lokalt, men la oss ikke glemme de fire bergensjentene. 

De åpner med et velrettet ballespark til gamle kjærester i "Faen ta deg", og de kaster seg sultent over hva livet har å by på i krigsropet "Gi meg, gi meg, gi meg". 
Sitter du stille til denne, er du død eller døv. 

Beste spor: 
"Faen ta deg", "Gi meg, gi meg, gi meg", "Syndere i sommersol". 
