Mannsgris på is
Regi: Josh Gordon og Will Speck. 
Genre: 
Komedie. 
Amerikansk. 

STJERNER: 
Will Ferrell, Jon Heder, Will Arnett 

HANDLING: 
Chazz Michael Michaels (Ferrell) Jimmy MacElroy (Heder) blir utestengt på livstid fra isdans for menn grunnet usportslig kranglefanteri med slåsskamp på seierspallen til følge. 
Et par harde år senere, resonnerer en trener (Craig T. Nelson) seg frem til at de begge likevel har én sjanse til å gjenerobre sporten. 
Da som verdens første mannlige isdanspar. 

DOMMEN: 
Will Ferrell-fans, og det begynner å bli en del av oss også i Norge, skal selvfølgelig se denne, hvor helten er en sexavhegig isdansforfører; teit, tatovert og tykkfallen. 
Problemet med «Blades Of Glory» er at Ferrell så til de grader er den beste grunnen til å se filmen. 
Jon Heder, den feminine, englebekrøllede guttemannen han blir nødt til å slå seg sammen med for å gjøre «comeback» på isen, er simpelthen ikke en komiker i samme klasse, og vil dessuten alltid være en kilde til massiv irritasjon for de blant oss {lcub}dash{rcub} undertegnede definitivt inkludert {lcub}dash{rcub} som hatet, hatet, hatet 2000-tallets mest ufortjent opphypede «hipsterfilm», den hjelpeløse «Napoleon Dynamite» (2004). 
At filmen mangler en god makker à la den gudelignende John C. Riley i fjorårets dypt vidunderlige «Talladega Nights», er litt trist, for historien som sådan er tilfredsstillende idiotisk. 
Jeg lo. 
Flere ganger og ganske så godt. 
Men jeg har ledd mer. 

MORTEN STÅLE NILSEN 
