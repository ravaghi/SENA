Vidløftig drama
Dette er vidløftig. 
Og det er ment negativt. 

Regi: 
Peter Jackson 

Manus: Alice Sebold, Peter Jackson, Fran Walsh, Philippa Boyens 

Skuespillere: 
Saoirse Ronan, Michael Imperioli, Stanley Tucci, Mark Wahlberg, Rachel Weisz, Susan Sarandon 

Sensur: 15 år Egnethet: 
Ungdom/voksen 

Noen vil helt sikkert ta dette til seg som et glass vitaminer. 
Denne anmelder har vanskelig med dette sujettet: 
En 14-årig jente i en typisk amerikansk forstad i en typisk amerikansk middelklassefamilie, forsvinner. 
Politiet finner hennes lue og mye blod, men aldri kroppen hennes. 
Familielykken ødelegges av sorgen. 
Ofte forener sorg og uvisshet, her splitter den. 

Så langt, så greit. 
Verre, mye, mye verre blir det da filmen følger den avdøde jenta i hennes stadium mellom Jordeliv og Himmelen, før hun når Himmelen. 
Ja da, du leste riktig. 
Samtidig vokter hun hva som skjer med hennes familie. 
Og i så måte er det en svulstig omgang med surrealistiske landskap, lyseksplosjoner og grønne gressganger vi møter, samtidig som filmen utvikler seg som thrilleraktig blant oss dødelige. 

Og ja, det er regissøren av «Ringene herre»— filmene, Peter Jackson, som her beveger seg inn i et helt annet landskap enn Tolkiens, et landskap en overhodet ikke greier å følge ham i. 
