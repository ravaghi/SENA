Tôg, «Drøm»
Tôg, «Drøm» 

(Brilliance) 
En god gimmick kan fort bli banesåret for et ferskt band. 
For dette syvmannsensemblet fra Stavanger gikk det i grunn veldig fort unna: 
Trikset var irriterende men effektivt på førstesingelen «Sansen», fungerte på alle plan i oppfølgeren «Reint mel (i påsen din)» - og føltes slitent allerede på tredjerunden «Pusten fra». 
Debutalbumet holder det gående i noenlunde samme spor. 

Miksen av Madchester-beats, skimrende og tidvis slidende gitar, plastikksynth og naiv lyrikk spinkelt sunget er simpelthen ikke morsom nok i det lange løp. 
Tekstlinjer som «Eg vil heller reise til Afri-kaaa, enn å treffe deg igjen» kan de dessuten dra lenger ut på folkehøyskolen med. 

Tôg har god melodisk teft, men de har også for få ideer. 
Det blir for kristent, for nynorsk og for noveltypreget, dette her. 

BESTE LÅT: 
«Reint mel (i påsen din)» THOMAS TALSETH 
