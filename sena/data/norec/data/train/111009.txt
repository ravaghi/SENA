Alexis Jordan:«Good Girl» 

Holder hva tittelen lover. 

Stargates og Jay-Zs mini-Rihanna (fint å ha en slik, dersom noe skulle gå galt med originalen) følger opp sin blodferske VG-listetopp «Happiness» med noe enda mer idiotsikkert fengende. 
«Good Girl» låter relativt britisk, à la Sugababes da de var på topp, og tyggegummirefrenget er overrumplende sjelfullt sunget. 
Moderne «girl group»-popsoul på sitt mest sjarmerende. 

MORTEN STÅLE NILSEN 
