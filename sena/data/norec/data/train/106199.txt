Sissy Wish:«Beauties Never Die» 

(SonyBMG) 

GENRE: POP Sissy tar en snartur til Østen. 

Sissy Wish sier selv at hun har hatt Japan i tankene når hun lagde denne platen, hvilket er lett å høre. 
Hun har nå innsnevret stemmen forbi Kate Bush-leie og rendyrker en trang, flytende vokalstil som definitivt er beslektet med dette landets stemmeteknikker. 

Samtidig skaper lydmaestro Jørgen Træen et rikholdig klangbilde som understøtter Østen-preget, men som også heldigvis holder Sissy Wish tilbake i en vestlig poptradisjon. 
«Beauties Never Die» inneholder så absolutt intelligent komponert popmusikk, men er hverken like umiddelbar eller oppsiktsvekkende som de to foregående platene hennes. 

Samtidig skal Sissy Wish ha ros for sitt vågemot når det gjelder å utfordre seg selv hele veien. 

ANBEFALTE KJØP: 
«DWTS», «Tokyo», «Table 44» og «Music On The Radio». 
