Muse
PROGROCK (A&E/Warner) 

Snakker om signingsferd. 

De høres ikke slik ut, men britiske Muse er et grasrotband i ordets fundamentale forstand. 
På utsiden av (det som er igjen av) «bransjen», avskrevet av den mer trendorienterte delen av popverdenen. 
De må med andre ord ha følt seg ganske OK i juni fjor, da denne CD'en/DVD'en ble innspilt i løpet av to kvelder på Wembley Stadium. 
Stadionet, ja - ikke arenaen. 

Det er klart at et band som Muse kan, bør og skal gi ut et dobbelt liveabum. 
Dette var det perfekte tidspunktet - et slikt øyeblikk som bare kommer én gang i løpet av en karriere. 
Trioens (her forsterket med to musikere) voldsomme Yes-frontet-av-Thom-Yorke neo-progrock har aldri hørtes mer potent ut. 
Teatral inntil det latterlige, helt klart, bevrende hysterisk, men unektelig emosjonell, individuell, spesiell. 
Enormt grandiost. 
Den halvannen time lange DVD'en - en kromfiltret drøm, særlig i skumringen - vil for mange være hovedproduktet i denne fine, harde pakken. 
Men CD'en drønner tilfredstillende bombastisk av sted, den også. 

Muse er elsk-eller-hat-musikk. 
«Haarp» er like fullt en triumf for all presumptivt «ukommersiell» musikk; et løfterikt bevis på at de merkeligste ting fremdeles er mulig i rock'n'roll. 

ANBEFALTE KJØP: 
Nei, hør nå her. 
Her snakker vi alt eller ingenting. 

MORTEN STÅLE NILSEN 
