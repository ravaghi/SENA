Sognerappen ruler som aldri før
En virkelig festlig kar fra Balestrand. 

Det er ingen tvil om at Kjartan Lauritzen, alias Per Kvikne fra Balestrand, er den største rapperen i Sogn og Fjordane. 
Og på alle måter den mest underholdende. 

På fjorårets Bergenfest spilte Kjartan Lauritzen i teltet Magic Mirrors. 
Lang kø som ikke kom inn. 
I år er det den atskillig større scenen på Bastionen. 
Nok en gang blir en stor del av publikum stående utenfor. 
Til neste år blir det kanskje Plenen. 

For Kjartan Lauritzen er absolutt en trivelig kar. 
Han byr skamløst på seg selv. 
Klatrer i sceneriggen. 
Tar av seg på overkroppen under «Porno». 
Og sjarmerer Bastionen i senk med tonnevis av selvironi og merkelige kommentarer. 
Svært så underholdende blir det. 

Bortsett fra en fersk låt eller to, har det ellers ikke skjedd så mye nytt siden sist. 
Fremdeles har han med seg broren Dj. 
Teddy og den bergenske rapperen Adeo546. 
Men han har heldigvis kuttet ut knotingen på bergensk og latt sognemålet fått full plass. 

Og avslutningen? 
Selvfølgelig hans største hit «Fredag» der publikum denne kvelden står for sangen store deler av tiden. 
Det skulle da bare mangle. 
Det er tross alt en fredag. 
