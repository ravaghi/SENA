Wolf Parade:«Expo 86» 

(Sup Pop / Tuba) 

Tilbake til den spastiske rocken. 

Som det manglende bindeleddet mellom Bowie og Pixies er kanadierne noe så sjangerflosklete som intelligent dansbar rock, men mer spastisk og mindre radiofokusert. 

At de med sitt tredje album og korteste albumtittel på fem år kan misforstås som et superband skapt av sideprosjektene Sunset Rubdown og Handsome Furs, viser den kreative hyperaktiviteten som ligger til grunn for Montrealkvartetten. 
« 

Expo 86» er dystrere, mer aggressiv og like frenetisk - men de punkminimalistiske arrangementene, spredt over et monotont låtgrunnlag, gjør at de ikke helt har blitt Midge Ure med springsteensk intensitet. 
Men de er ikke langt unna. 

Beste låt: 
«What Did My Lover Say? 

TOR MARTIN BØE 
