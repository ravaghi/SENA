Alexis Jordan:«Alexis Jordan» 

(Columbia / Sony) 

Tre flotte singler. 
Og åtte singel-B-sider. 

Hun er, i likhet med alle TV-talentkonkurransedeltakere, «så takknemlig for å ha fått sjansen». 

Hun blir foredlet av Jay-Z, og produsert av norske Stargate. 
Hun blir markedsført som en ung og uskyldig Rihanna, den gang Rihanna minnet oss om en ung og uskyldig Beyoncé, og høres ut som en mindre «oversoulende» Christina Aguilera. 

Alexis Jordan kan minne litt om «alle». 
Men best er hun når hun låter «britisk», som i de Sugababes-aktige singlene «Happiness», «Hush Hush» og «Good Girl». 
De er selvsagt høydepunktene her. 

19-åringen har uskyldig sjarm og utmerkede «piper» (som det heter). 
Men mer personlighet og flere enn tre sanger neste gang, takk. 

BESTE LÅT: 
«Happiness» 

MORTEN STÅLE NILSEN 
