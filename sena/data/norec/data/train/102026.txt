Plateanmeldelse:Gogol Bordello 
- «Pura Vida Conspiracy» 

Tilbake der de hører hjemme. 

ALBUM: SIGØYNER/ROCK Gogol Bordello «Pura Vida Conspiracy» (ATO/Indie) 
Storselskapsdebuten for tre år siden, med selveste Rick Rubin bak spakene, var en merkelig tam affære for Eugene Hutz' balkaniserte stormtropper. 

Her er de tilbake på et mindre selskap, med Rubin-eleven Andrew Scheps som produsent, og brått låter det moro igjen, gitt! 

Gogol Bordello er et sjeldent ellevilt festfyrverkeri fra scenen, et slags Manu Chao multiplisert med fire. 
På «Pura Vida Conspiracy» har de skapt en perlerad med nye liveraketter, låter som ruller og går for så å sprette ut i heidundrande refrenger. 
Hektisk, intenst og ganske så makeløst. 

Det er lov å glede seg til neste norgesbesøk fra denne New York-gjengen. 

BESTE LÅT: 
«Lost Innocent World» 
