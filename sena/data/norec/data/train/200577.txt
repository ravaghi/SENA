New Norm Wine Breather fra Menu
Pust liv i vinen. 

Vinkarafler er ikke bare for å skjule at du egentlig serverer gjestene kartongvin. 
Bruker du gode vinkarafler får vinen tilført oksygen, noe som skal være svært gunstig for smaken. 

Menus nye New Norm Wine Breather skal ifølge tester utført av Eurofins, et av Europas mest kjente forbrukertestlaboratorier være ekstra effektiv med luftingen, men det er ikke her den skiller seg ut. 
Brukervennligheten, og den tilnærmet sølefrie prosessen med å få vinen over i flasken, er det som skal skille Wine Breather fra alle andre vinkarafler. 
Og vi har testet. 

Se video og bilder lenger ned i artikkelen. 

Fest og flipp 

Konseptet er svært enkelt. 
For å unngå vinsøl og sprut på duken når du overfører vinen til flasken, fester du karaffelen godt til flasken, ved hjelp av den smarte gummituten. 
Så flipper du den over på hodet, og lar vinen renne ned i karaffelen. 
Fordi det er helt tett her, vil det ikke bli noe søl mens du holder på. 
Og har du festet godt, trenger du ikke holde på vinflasken mens du dekanterer vinen. 

Slik gjør du: 

Vi opplevde imidlertid et par ganger at det oppsto nærmest et lite vakuum, og det sprutet ørlite når vi fjernet flasken. 
Mer som en ørliten dusj med en spruteflaske. 
Dette kan være verdt å være klar over, dersom du har finstasen på. 

Merk også at det lønner seg å sjekke at alt sitter godt fast før du flipper. 

Karaffelen har også en kork som sitter godt på, slik at du trygt kan la vinen stå over natten. 
Skulle du ønske å helle den tilbake på flasken, for eksempel for å forsegle med en av de smarte vinkorkene du kan pumpe ut luften av flasken med, reverserer du bare prosessen. 
Sett flasken på karaffelen, sørg for at det sitter godt, og snu.\ 

Konklusjon: 

Vi kan ikke annet enn å like New Norm Wine Breather fra Menu. 
Til tross for at vi allerede har overfylte kjøkkenskap. 
Dette er nok kanskje også grunnen til at vi selv ikke kommer til å gå til innkjøp av en slik, men dersom vi skulle kjøpe en vinkaraffel til en som liker moderne design, ville denne seilt opp som et klart førstevalg. 

Kjappe fakta: 

Karaffelen er designet av de danske arkitektene Jonas Bjerre-Poulsen og Kasper Ronn fra Norm Architects, og er inspirert av skandinavisk tradisjon og håndverk. 
Vinkaraffelen finnes i en rekke interiørbutikker og hos følgende kjeder: Kitch’n, Rafens, Traktøren, Jernia, Tilbords og Christiania Glasmagasin. 
