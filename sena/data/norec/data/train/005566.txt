Ikke bare en fase
Med French Montana rundt lillefingeren, spinner Alma videre med smittsom pop. 

Finland har nok ikke utmerket seg størst innen popmusikk av de nordiske landene. 
Alma er her for å snu dette - og vise at Finland har mer å by på enn Lordi, Bomfunk MC’s og Mummitrollet. 

Til tross for en smal diskografi har Alma likevel klart å overbevise et par millioner med låtene sine. 
De beveger seg innenfor urban elektronisk pop, en sjanger som nesten er dømt til å falle i god jord for tida. 
På Almas nye singel «Phases» stikker også French Montana kjapt innom for et gjestevers. 
Noe som kanskje sier hvor stor hun faktisk har blitt. 

❤️ Elsker ❤️ 

Alma står stødig gjennom «Phases». 
Oppbyggingen og lydbildet er kanskje litt streit, men beaten er pulserende, nesten hypnotisk, og er nok det som gjør låta mest fengende. 
I god harmoni med vokalen, sitter lekenheten igjen etter første lytt og redder låta fra det generiske. 
Tematikken er også ganske gøy, hvor Alma prøver å dumpe en mann hun har rundt lillefingeren. 
«You were just one of my phases» synger hun idet Montana kommer krypende til korset. 

? 
Elsker ikke ? 

For det første, nå må rappere slutte å skrike ut navnet sitt i starten av låter. 
Noe av det mest forglemmelige er ironisk nok French Montanas vers. 
Selv om låta baserer seg på en slags dialog, ønsker jeg heller at Alma skal synge mer, i stedet for at han okkuperer den korte tiden som heller kunne vært brukt på henne. 
Til å være en etablert rapper som skal løfte Alma, gjør han ikke en særlig god figur. 
