Bedrøvet jul
Det er litt av et å r han har hatt, Mark Kozelek. 
Det begynte bra — med mye velfortjent ros til Sun Kil Moon-albumet «Benji» - men ble snart trøblete. 
Ikke bare dro han i gang årets store indie-feide da han la seg ut med The War on Drugs, men han har også brukt mye tid på å skjelle ut sitt eget publikum. 
Kanskje er dette julealbumet ment å fungere som en slags forsoning? 
Det minimalistiske uttrykke t på «Sings Christmas Carols» - stort sett fingerplukkede nylonstrenger og bedrøvet stemme - er Kozelek akkurat slik vi kjenner ham. 
Men der den intime formen ga ekstra nerve til de personlige sangene på «Benji», ribber den her noen fine gamle sanger for det samme. 
Dette er et julealbum nærmest fritt for julestemning. 

Helt uten verdi er det likevel ikke. 
Korarrangementene til «O Come All ye Faithful» og «God Rest Ye Merry, Gentlemen» er fikse. 
The Pretenders' «2000 Miles» og Greg Lakes «I Believe in Father Christmas» er inspirerte låtvalg. 
Og «Christmas Time Is Here», hentet fra julefilmen til Knøttene, gjør det klart én gang for alle: 
Mark Kozelek er singer-songwriternes Baltus. 
«Christmas time is here, happiness and cheer,» synger han - og høres ut som om han er blitt glemt av Julenissen. 
