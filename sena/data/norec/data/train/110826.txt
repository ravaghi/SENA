Grotte-gnål
«Sanctum» er en mystisk uspennende og lite engasjerende film om oppdageres/ekstremsporteres aller farligste aktivitet: 
Grotteutforskning. 
3D`en gir ingen ekstra dybde. 

Vi befinner oss dypt under jorden på villeste Papua Ny-Guinea. 
Et lag profesjonelle huleforskere skal gjøre jobben de elsker; gud vet hvorfor. 
Men allsidige er de, det skal de ha: Dykkere, fjellklatrere, steinkravlere og kompromissløse overlevere. 

Det blir tyfon på overflaten og katastrofe nedenunder. 
Gruppen blir isolert; de kan ikke komme opp. 
Altså må de arbeide seg nedover gjennom det ukjente for å forsøke å slippe fri. 

Temaet i seg selv burde gi grobunn for knugende forbier og granitthard angst. 
Det skjer ikke - faktisk ikke et øyeblikk. 

Hvorfor? 
Jo: 
Den letteste av alle oppskrifter følges til punkt og prikke: 
Enhver situasjon krisemaksimeres til det ytterste. 
Det finnes ingen lysning, det finnes (nesten) intet håp. 
Folk dør som kakerlakker i et skoskap. 
Alt akkopagnert av en håpløst banal dialog, konstruerte konflikter, ytterst klisjépregede rollefigurer og malplassert mannsmot. 

Selv ikke alvorlig klaustrofobi kan skape liv i dette! 
