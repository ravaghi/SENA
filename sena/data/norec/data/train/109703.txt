Albumanmeldelse:Melody's Echo Chamber - «Melody's Echo Chamber» 

Endelig en introvert jente. 

ALBUM: 
INDIEROCK (Domino/Playground) 
Du er muligens lei innadvendte gutter som driver énmannsorkester på eget soverom? 
Vel, her er en jente fra samme sjenerte univers, og hei, hvor mye morsommere. 
Godt hjulpet av soveromekspert Kevin Parker (Tame Impala) lager franske Melody Prochet sjøsyk, skurrete snublerock med svevende vokal og uforståelige tekster. 

Utforskende tolker de seg gjennom de fineste sjangerne Europa har å by på, fra kraut til Kevin Shields, på engelsk og fransk, selvsagt med generøse mengder romklang. 
Selv om det kreves et viss frilynne, er resultatet marginalt sært og overraskende oppslukende. 

BESTE LÅT: 
«Some Time Alone, Alone» 

TOR MARTIN BØE 
