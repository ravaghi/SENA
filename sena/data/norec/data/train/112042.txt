Filmanmeldelse:«American Made»: 
– Utsøkt narkothriller 

«American Made» suser rett inn i ledelsen av lettbeinte narkothrillere. 

Thriller 

«American Made» 

Med: 
Tom Cruise, Sarah Wright, Marko Caka 

USA. 
Aldersgrense 9 år. 
Regi: 
Doug Liman 

I typiske narko-filmer er mange av elementene som regel de samme – det er variasjoner over penger, damer, skyting og bilkjøring. 

Som regissør skal det derfor godt gjøres å finne på noe som ingen andre har gjort før innenfor denne tematikken, men «American Made» klarer nettopp dét. 

Les også: 
Tom Cruise skadet 

«American Made» baserer seg på den sanne historien om piloten og narkosmugleren Adler Berriman Seal, også kjent som Barry Seal. 

På 1980-tallet kjempet USA både en kamp mot narkotika, og en kamp mot kommunisme. 
Roten til begge disse problemene befant seg i Mellom-Amerika. 
Det var der narkotikaen kom fra, og det var der, i land som Nicaragua, at man fryktet kommunistene ville vinne fram, i en blodig og langvarig borgerkrig. 

Mer: 
Tom Cruise i stunt-mareritt 

Det finnes en rekke konspirasjoner rundt Barry Seals samarbeid med amerikanske myndigheter, både når det gjelder hans narkosmuglervirksomhet og hans innblanding i USAs kamp mot kommunismen i land som Nicaragua. 

Regissør Doug Liman (Jason Bourne) gir plass til en rekke av disse konspirasjonene innimellom fremstillingen av de ubestridte fakta. 
Denne miksen gjør filmen særdeles spennende. 

Fikk du med deg: 
Tom Cruise bekrefter «Top Gun 2» 

Noe av det spesielle med «American Made» er hvordan filmen er klippet. 
Scenene er korte og intense, og brytes ofte opp av historiske bilder og nyhetsinnslag fra 1980-tallet – som TV-opptak fra da president Reagans kone Nancy ba det amerikanske folk om å «bare si nei» til narkotika. 

Den enerverende fortellerstilen fungerer utmerket til den lette og ikke altfor skumle stemningen. 
Men ned i dragsuget går dessverre personligheten til Barry Seal, spilt av Tom Cruise. 
Etter at filmen er ferdig forblir han en nokså ubeskreven karakter, og psykologisk kommer vi aldri tett nok innpå. 

I likhet med andre narko-filmer og serier gjør Doug Liman bruk av alle de «vanlige» ingrediensene når han forteller historien om Barry Seal. 
Men ingrediensene brukes i så mange overraskende kombinasjoner, med så mange elegante overganger, og med så intense, og utypiske spenningsoppbygninger, at det føles som en helt ny tematikk. 
