Varm og spennende
Regi og manus: 
Vibeke Muasya 

Skuespillere: Simon Logue Larsen, Connie Nielsen, Lars Mikkelsen, Amos Obdhimbo, Irene Kayeri, Arnold Ochieng 

Sensur: 
11 år 

Bemerk først og sist: 
Dette er for større barn. 
Faktisk har filmen 11 års grense. 

Vel. 
Simon, elleve år (Simon Logue Larsen), elsker fotball fremfor noe. 
Han lever et meget trygt liv i Danmark, men er opprinnelig adoptert fra Kenya. 
Da hans mor skal til Kenya i forbindelse med sitt arbeid, blir Simon med. 

Så går det ikke bedre enn at han roter seg bort i et av verdens største slumområder, alene. 
Han vekker stor oppmerksomhet med sine moteriktige klær og sitt språk. 
Han blir ranet og han forsvinner dypere inn i slummen. 

Da hans mor (Connie Nielsen) forstår at han er forsvunnet, foretar hun seg en stor tåpelighet: 
På kenyansk tv utlover hun et stort beløp til den som kan skaffe opplysninger om hennes forsvunne sønn. 

Det er en film av stor spenning, utført med en smidig actionkompetanse. 
Under den tikkende spenningen ligger det en klok varme, en varme som utmynter seg i voksende vennskap mellom barn på tvers av sosiale skiller, og av kjærlighet/ømhet fra voksne til barn. 

Filmen vant to priser under Barnefilmfestivalen i Kristiansand i vår. 
Fullt fortjent begge to. 

SE TRAILER ØVERST I SAKEN! 
