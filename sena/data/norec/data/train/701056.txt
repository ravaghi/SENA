Møkk
Oi. 
Her kommer en staskar som Samuel L. Jackson og tar en Karl & Co i småharry afris-komedie. 

Den handler om to musikere som en gang i tida kalte seg The Real Deal og kledde seg ut som døde kvekerkalkuner. 
Kanskje ikke. 
Kvekere er puritanere og pynter antakelig bare sin kalkun med en enkel svart susp. 

Disse to krangler seg ut på veien og opptrer for hvite halmhoder i hønsehus-dimensjonerte loosersjapper der musikerne er flere enn gjestene, så hvordan var inntjeningen på den konserten, og hva skriver Redneckbladet på mandag? 
Alle gjestene ser ut som om de samlet pant for å kunne kjøpe sigarettsneiper og tomme ølglass med dogg, artistene krangler om å stikke dikk i dame på scenen og alt er så inni Arizona teit at du får lyst til å kjøpe en Traveling Wilburys-plate og vise den fram i dagslys. 

La oss si det slik: 
Her er verken du eller jeg eller Richard Nixon målgruppa. 

Nesten uforklarlig groteske ting oppstår. 
Viagra-stå mot rumpa til Samuel L. i fellesleie. 
Mamma Mia-vri med hvem er far til den musikalske jentungen? 
Utsøkt usjarmerende ting som antakelig ble laget for at Barack Obama skulle tape valget også i Harlem. 
