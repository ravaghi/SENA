Multinote Compal HEL80
Denne PCen testet vi i forbindelse med november-tilbudene og artikkelen er begrenser seg derfor til konstruksjon, bilder, konklusjon og tekniske data. 
Lenke til ytelse, batteri og støy finner du i teksten. 

LES OGSÅ: 

Spesifikasjoner: 

Intel Core 2 Duo T5600 @ 1,83 GHz 15,4" skjerm i bredformat (1280 x 800 piksler) 1 GB DDR-minne (en pinne) 100 GB harddisk (7200 rpm) 
Dual-layer DVD/CD-brenner nVidia GeForce Go 7600 (256 MB minne) 54 Mbps WLAN (a/b/g) GB LAN + modem 3x USB, 1x FireWire (4-pin), lyd inn/ut 1 CardBus kortplass 1 ExpressCard/54 kortplass 3-i-1 kortleser: SD, MMC, Memory Stick VGA og S-Video-utgang TV-kort (analog og digital) Fingeravtrykksleser Integrert 1,3 Mp webkamera Dimensjoner (ink. batt.) B/D/H: 36,4 x 28,5 x 4,2 cm Vekt 3,2 kilo Pris: 10.295,- inkl. mva. 

Skjermen med sin oppløsning på 1280 x 800 piksler har blankt kontrastbelegg, og er veldig god med klarer farger og fin kontrast. 
Betraktningsvinkelen er som standard for bærbare datamaskiner, så vi har hverken grunn til å skryte eller kjefte på noen for dette. 

Konstruksjon 

PCen virker god og solid selv om skjermen er litt vel fleksibel, og designet er slett ikke galt når du åpner maskinen. 
Den er rund og fin i fronten og en kledelig bronsekant rundt tastaturet som liver litt opp i trenden med sort og sølv. 
En ting vi derimot ikke har sansen for er at batteriet stikker ut bak. 
Riktignok gjør dette at det er mulig å feste på større batterier om ønskelig, men bortsett fra dette er det verken praktisk eller spesielt elegant. 

Touchpaden er i bredformat og har vertikalt skrollefelt. 
Tastaturet har fin svikt og er behagelig å skrive på, men vi ville helst sett at ctrl- og Fn-tasten på venstre side hadde byttet plass (ctrl bør være ytterst, lik standarden på vanlige tastatur). 
Datamaskinen har forøvrig flere snarveisknapper, i tillegg til e-post og Internett ved av/på-knappen har den snarveier for medieavspilling på venstre side. 

Compal HEL80 har tilkoblinger på alle sider av maskinen: 

Bak har vi som nettopp nevnt batteriet. 
I tillegg finner vi S-Videokontakt for TV-ut, kensingtonlås, modem og strøminntakt langst til høyre. 

På venstre side finner vi en video inn og antenneinngang dersom du velger versjonen med TV-kort. 
Det følger naturligvis overgang til analog antenne og en antenne for digitale sendinger. 
Videre har vi USB, firewire, LAN, CardBus og ExpressCard/54 slot. 
Varmluften kommer også ut her. 

Foran er det ikke så mye: høyttalergrill, minnekortleser, og en bryter som skrur WLAN av/på. 

DVD-spilleren har vi på høyre side. 
Lyd ut og inn, 2 x USB, samt VGA ut er også plassert her. 

Ytelse, batteri og støy 

Dette har vi tatt for oss i sammenligningen av november-tilbudene. 
Klikk her for å komme dit! 

Konklusjon 

Multinote Compal HEL80 er meget velutstyrt og kommer med det som vanligvis trengs. 
Den er heller ikke gal å se på, hvis vi overser batteriet som stikker ut bak. 
Den har god ytelse, fin skjerm, bråker ikke mer enn sine konkurrenter i samme klasse og batterilevetiden er upåklagelig. 

Maskinen yter ikke maksimalt ved egen hjelp, men et lite ekstraprogram fikser den biffen. 
Likevel ville vi helst sett at dette fungerte 100% fra fabrikken! 
