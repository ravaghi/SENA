- «Mammon 2» er en parodisk nyttårskalkun
Anmeldelse: 
«Mammon», sesong to. 

(Dagbladet): 
: 
Hvis du vil se en serie i 8 episoder der alle sammen er forbannet på alt og alle, og like kjepphøye hele tiden, ja da er «Mammon II» midt i blinken for deg. 

Og, vil du bruke tid på en serie som benytter seg av absolutt alle klisjeer som noensinne er påtenkt eller misbrukt tidligere i amerikanske, og i diverse nordisk krimserier - og filmer, ja, da er denne gravalvorlige krimserien - som glir over i den reneste parodi - midt i blinken for deg. 
Puh. 

Og, hvis du blir hektet på en evig strøm overdoser av politiske -og private intriger, terror,drap, utroskap, slåssing, bakvaskelser, maktkamper, den fjerde statsmakt mot den første og en håndbok i karikerte miljøskildringer fra såvel store avishus og regjeringskvartalet, ja da er denne serien midt i blinken for deg. 

Og, hvis du kjøper replikker og dialoger uten antydninger til undertekst hos noen av de involverte, ja da er denne serien midt i blinken for deg. 
Puh II. 

Fiksjon er herlig med et snev av Pentagon, men her, ufrivillig komisk . 
«Mammon II» gaper, raper og skriker og skråler så høyt at vi kan se helt inn til ryggmargen, nei helt opp i en tom hjerne, men liker du det, ja da er denne serien midt i blinken for deg. 
Og, er du av typen som foretrekker action i alle ledd, kriker og kroker og fritid, på arbeid som på fest, ja da er serien midt i blinken for deg. 

Denne serien kjører i minst 197 km i timen hele veien mot stupet - uten sikkerhetsbelter, men med blålys, skuddsikre vester, nerver, action og med finlandshetter og solbriller (den skumleste «Spøkelseskladden» på denne siden av Disney) - og har du legning for dette, ja da er denne serien midt i blinken for deg. 

Og, vil du bivåne en sikkerhetsansvarlig som ligner Jonas Gahr Støre, ja så er denne serien midt i blinken. 
Og, hvis du vil se en tro kopi av Bare Egil i rollen som den eksepsjonelt idiotiske VG-stjerna, Torgrim Hammern (Pål Kristian Eggen), ja så er dette serien for deg og dine nærmeste. 

Har du glemt å å kjøpe kalkun til nyttårsaften, fortvil ikke. 
