Formiddabelt jordnært
Mike Leighs evne til å skildre de helt jordnære; såre som søte, hverdagsfølelser, er formidabel. 

Nå har denne særegne britiske regissøren tatt for seg et dagligliv i den engelske middelklassen. 
Gjennom fire årstider følger vi et hyggelig, voksent ektepar, som åpenbart har funnet - og bevart - en tone med varme harmonier . 
Forholdet preges av gjensidig respekt, og samspillet mellom Tom (Broadbent) og Gerrie (Sheen) er nydelig. 
Duoen har sine ukentlige utflukter til en hage de dyrker.. 
Kjærligheten til sønnen på 30, dyrkes med samme rolige omsorg. 

Deres venner, i særdeles enkelte av dem, er det derimot verre stilt med. 
Mary er sekretær på legesenteret der Gerrie jobber, og bobler over av vimsete frustrasjoner og panisk angst for å bli gammel. 
Hennes innerste fantasier om å erobre venneparets sønn medfører en herlig blanding av sødmefylt humor og bitter tragedie. 
Lesley Manville spiller Mary med et desperat forsvar som berører langt inn i hjerterota. 
Uten for mange ord, men med blikk som et skadeskutt dyr gir hun livets nederlaget et stillferdig og rystende ansikt, 

Regissør Leigh observerer sine karakterer og definerer deres liv med skarpt falkeblikk. 
Han er aldri dømmende, men lar persongalleriet utspille et bredt register av håp, brustne forhåpninger, lykke og ulykke. 
Skuespillerne gjennomfører hans plan, uten jåleri og store dikkedarer i en film der taushet og småprat er flettet sammen til en betydningsfull enhet. 
