Tunge tak
Det neste store? 

«Veldig bra for å være norsk» er kanskje tidenes mest ubehagelige uttrykk innen anmelderiet, men med unntak av El Caco har vi få vellykkede band i tungrocktradisjonen etter Deftones og Tool. 

Third Brigade går løs på oppgaven med melodisk, progressiv dødsforakt. 
Hva musisering angår, er Third Brigade upåklag-elige. 
Bandet er bunnsolid, og oppfinnsomme arrangement vitner om en kompromissløs skapervilje. 
Overganger, riffing, harmonier, fyll, kontraster – alt er tilnærmet utsøkt. 
Det skorter bare på variasjon. 

Låtene har for mye til felles både når det gjelder stemning og virkemidler, og er tidvis overlesset med fiffige løsninger. 
Som så mange debutanter forsøker Third Brigade litt for hardt, uten å begrense seg. 
Med tiden kan Third Brigade bli et toneangivende band for norsk tungrock. 
De er ikke helt der ennå, men til debutplate å være er det oppsiktsvekkende bra. 

PETTER LØNNINGEN 

Enig med vår anmelder? 
Si din mening 
