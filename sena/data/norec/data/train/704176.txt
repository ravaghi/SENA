Hayseed-vokalist tar en ny retning
Som frontfigur i bandet Hayseed Dixie, kaller John Wheeler seg Barley Scotch. 
Her debuterer han som soloartist under eget navn. 
Sangene er skrevet på turné og holder jevnt over et høyere nivå enn vi er vant med fra tilsvarende plater. 
I tillegg gjør han en ypperlig versjon av The Jams "Eton rifles". 
Hayseed Dixie har som sin spesialitet å spille bluegrass-versjoner av kjente sanger, men Wheeler styrer her unna dette. 
Skal han sammenlignes med noen her, må det bli gode, gamle Randy Newman. 
42-åringen fra Nashville spiller omtrent alt selv, inkludert piano, orgel og fele. 

Platens andre coverversjon, Bob Dylans "Masters of war", kommer i en streit kassegitarversjon. 
"Küss mich noch einmal" høres mer tøysete ut, men er nok en jordnær sang. 

Beste spor: 
"Doomsday dance", "Eton rifles". 
