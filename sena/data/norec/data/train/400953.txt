GenerasjonDepresjon speiler seg selv 

Sebastian vil at vennegjengen skal snakke om hvordan de egentlig har det. 
Det er nødt til å gå til helvete. 

Det er 17.mai, og det spises pølser, drikkes Bulmers og puttes snus under leppa med bunadsstakken på. 
Så reiser en av festens gjester seg plutselig: 
Han vil at alle skal snakke om hvordan de egentlig har det. 

Antiteatrets egenskrevne forestilling 
Det går bra følger denne vennegjengen gjennom ett år, frem til neste 17.mai. 

Les anmeldelsen av Antiteatrets andre forestillinger: 

Sex, drugs og oppkast 

Tett på salmer og sexdukker 

Skam-fansen får sitt 

Stykket er improvisert frem av de syv skuespillerne, og samtlige bruker sine egne for- og etternavn i rollene de spiller. 
På premieren hadde fans kommet helt fra Korea for å se Skam-skuespiller Tarjei Sandvik Moe på scenen. 
Hvis de hadde skjønt teksten, ville Det går bra utvilsomt levert varene, for her er skamreferansene mange. 

Sandvik 
Moe åpner stykket med å lese opp hatmeldinger han har fått etter TV-suksessen. 
Også de andre skuespillerne har sitt å bekjenne. 
Hvorfor engasjerer jeg meg ikke mer? 
Hvorfor ser alle andre ut som tegninger av urbane mennesker fra et eiendomsprospekt? 
Hvorfor tenker jeg bare på meg selv? 

Det de har til felles er at de er nesten like deprimerte som de er privilegerte. 

I et land der antidepressiva øker i takt med oljefondet, er Antiteatret utvilsomt inne på noe. 

Les mer om Skam: 

Skam-Isak er nominert til Gullruten 

Skam-skuespiller ble kvinnedagens stjerne 

Hva om Isak liker både gutter og jenter? 

Kameratskap på spill 

Det går bra er bygget opp som et teaterstykke av Lars Norén. 
Gjennom intetsigende fester og lange nachspiel brygger det opp til konfrontasjoner i vennegjengen. 
Mikkel Gundelachs alkoholisme går de andre på nervene, mens Paal Herman Ims er lei av Sebastian Warholms slitsomme søken etter sannheten. 
I motsetning til hos Norén er det lite begjær som ulmer over ølboksene. 
Det eneste som står på spill i Det går bra er kameratskapet. 
Antiteatret satser alt på at vi blir glade i disse karakterene, og at dette skal bære stykket fremover av seg selv. 

Les anmeldelse av Norèn-stykket på Det Norske Teatret: 
Parodi på de pompøse 

Weed-dealing på norsk 

Og lenge er dette nok. 
Særlig Mathilde Skarpsno Jakobsen viser en dramatisk reise i sin storesøsterkarakter. 
Først er hun den ukompliserte jenta, kul og vittig. 
Men når lillebror (Tarjei Sandvik Moe) begynner å feste med gjengen, blir dilemmaene større enn henne selv. 
Sebastian tar ham med på stadig større weedtopper, og plutselig dealer de over bordtennisbordet i familiens kjellerstue. 

Mathilde Skarpsno Jakobsen gjør at disse scenene ikke blir pedagogisk fjernsynsteater fra 1993. 

Stjel mer fra Norén! 

Flere av de andre bikarakterene virker uferdige. 
Det er ikke egentlig skuespillernes feil, det er mer at de aldri blir en del av historien. 
De mangler motivasjon, og jeg som publikum blir sittende og lure: 
Er den deprimerte Jenny egentlig forelsket i Sebastian? 
Hvorfor er Paal Herman så sint? 
Hva gjør at Mikkel drikker? 

Jeg tror mye kunne vært løst hvis rammen rundt fortellingen var klarere. 
Hvis hele handlingen foregikk i samme hus, ville det vært lettere å følge med på historiens fremdrift. 

Nå tar forestillingen omveier gjennom drømmer, forvirrende småscener og nachspiel på andre steder av byen. 

En litt større dæsj av Norén, og litt epleslang fra Ibsen, og bekjennelsene fra dagens ungdom ville vært større enn seg selv. 
