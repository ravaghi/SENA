Fantasi og alvor
Regi: Gabor Csupo. 
Genre: 
Eventyr/familiefilm. 
USA. 
7 år. 

STJERNER: Josh Hutcherson, Anna Sophia Robb, Bailee Madison, Zooey Deschanel. 

HANDLING: 
Basert på Katherine Patersons populære bok fra 1977, handler filmen om en gutt og en jente - to venneløse outsidere - som gjennom fantasi og kreativ handling utvikler et trofast vennskap. 

I fantasiens rike ute i skogen er de konge og dronning, noe som gir styrke i den daglige kampen mot stupide medelever og uoppmerksomme foreldre. 

DOM: 
Noe i denne historien er direkte gripende. 
Men deler av fortellingen er i overkant velmenende moralsk formanende. 

Til tross for noe digitalt effektmakeri, er dette fjernt fra å være en historie om troll og kjemper i en Narnia-aktig verden. 
Riktignok er det til fantasiens rike, jenta og gutten flykter, men det mest av tiden dreier den seg om høyst realistiske problemer. 
Mot slutten handler det om død; behandlet med en sober blanding av sterke følelser og kloke ord. 

Den unge alderen til tross, Hutcherson og Robb er erfarne barneskuespillere og har begge varme og integritet i sin respektive roller. 
De er som løvetannen - reiser seg opp hver gang de får seg en på trynet. 
Og det får de ofte, enten i form av teite medelever (ekstremt usympatiske tegnet) og foreldre som har andre viktige saker eller bekymringer å ta seg av. 

Blandingen av fantasi og alvor fyker i raskeste laget rundt hverandre. 
Regissøren har ikke helt funnet ut hvor han skal lande, men innimellom - og med barnas hjelp - får han sagt noen kloke ord om vennskap, mot og fantasi. 
