Operakveld på «Stjernekamp»:Terning 1 til Benedicte Adrian 

Etter en tøff oppkjøring med sangforbud og armen i fatle, fikk Ida Maria terning 2 for sitt forsøk på opera. 
Så fikk operavante Benedicte Adrian terningkast 1. 

Forrige helg røk Makeda ut av «Stjernekamp» etter å ha sunget Kanye West i sjangeren rap. 
I kveldens utfordring var det dermed Gaute Ormåsen, Adam Douglas, Didrik Solli-Tangen, Benedicte Adrian, Ida Maria, Lisa Børud og Aleksander Walmann som kastet seg ut i voldsom stemmetraktering. 

Sjokk-exit sist lørdag: 
Publikum fortvilte 

– Rusten garasjeport 

Av disse var tilsynelatende Benedicte Adrian og Didrik Solli-Tangen, som har erfaring med opera, mest på hjemmebane. 
Kveldens sjangerekspert var, som i alle tidligere sesonger, Solveig Kringlebotn. 

Les også: 
Benedicte Adrian fikk slakt i «Stjernekamp» 

Kveldens «underdog» var muligens Ida Maria, som har hatt sangforbud hele uken på grunn av knuter på stemmebåndene. 
Artisten sa hun satset på mentale forberedelser til denne kraftøvelsen, men VGs anmelder endte på terningkast 2 og skrev: 

«Hun synger håst og surt som en rusten garasjeport, men skal ha en slags honnør for å i det hele tatt stille opp.» 

Les mer: 
Ida Maria har fått sangforbud før «Stjernekamp» 

– Går helt ad undas 

2-eren til Ida Maria bleknet likevel da Benedicte Adrian hadde vært i ilden. 
Hun fikk terningkast 1. 

«Nattens dronning skal være skummel. 
Og det skal Adrian ha: 
Jeg er redd.», skriver anmelderen. 

Han sier videre i begrunnelsen for terningkastet: 

«I introen lovte hun å komme gjennom skjermen, og i de mest kjente bitene her gjør hun akkurat det, på samme måte som da hun radbrekket U2 i første program. 
Det går helt ad undas. 
Triolene går bra, men hun treffer nesten ikke én eneste tone riktig.» 

Da seerstemmene var telt opp, var det klart at Benedicte Adrian ble den som røyk ut i operarunden. 

Se VGs terning og trill din egen her: 

VGs musikkanmelder Tor Martin Bøe kaster terning også i kveld: 
