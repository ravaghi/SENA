Rune Rudberg:«Gone country» 

(Piraya music) 

Etter 20 år i bransjen debuterer Rune Rudberg med countryplate. 

Rune Rudbergs nyeste plate er en gledelig overraskelse. 
Dette er jordnær, tradisjonell country ispedd en dæsj pop. 
Rune Rudbergs stemme passer godt til country, og han presenterer på «Gone Country» en blanding av originaler og coverlåter. 
Blant coverlåtene er Tanya Tuckers «I Won't Take Less», der Ann Taylor og Bigfoot synger sammen med Rudberg og Vince Gills «Young Man's Town». 

Rudberg har selv signert et par av sangene som handler om brutte forhold. 

Platens beste sanger er «When you smile» og «Back in my arms», begge signert Ann Taylor. 

Rune Rudberg viser her at han har atskillig mer å by på enn en tur «Ut mot havet». 
