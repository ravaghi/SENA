The Last Hurrah!!:«Spiritual Non-Believers» 

Tre ganger tre hurrah! 
(Rune Grammofon) 

En av Bergens store musikkpersonligheter gjennom fire tiår, HP Gundersen, har lagt ned studioet sitt, opplevd en tragedie i privatlivet og benyttet seg av at han har Aspergers syndrom til å fordype seg i åpne, modale gitarstemminger. 

Han kaller det «dronegitar». 
Ledestjernen er Stephen Stills; rockfans vil kjenne igjen den perkussive, både keltisk-, indisk- og afrikanskklingende lyden fra Jimmy Page og Motorpsycho. 

Albumet, med sang av Heidi Torsvik, er vimsete og utrolig fint. 
Naturlig og genreoverskridende, rent og nytt som en vårdag, født av skapertrang og musikkglede. 
For en opptur. 

BESTE LÅT: 
«The Ballad Of Billy And Lilly» MORTEN STÅLE NILSEN 
