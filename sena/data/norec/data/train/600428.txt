Billig ufyselighet om djevelutdrivelse
Skaperne av "Paranormal Activity" er ute med en ny thriller/grøsser. 
En ung, amerikansk kvinne med italiensk bakgrunn forsøker å finne ut av bakgrunnen for trippeldrapet hennes egen mor utførte for over tjue år tilbake. 
Denne udåden utførte hun mens hun selv gjennomgikk en exorsisme — djevelutdrivelse. 
Av en eller annen dunkel årsak er hun overført til et asyl i Roma. 
Der møter hun to unge prester som tar henne med på uautoriserte exorsismer. 

Dette er en billig film. 
Billig i betydningen av at man her lager slapp og ufyselig underholdning av et emne omkring religiøst hysteri og mentale sykdommer, og billig i betydningen av at man bruker håndholdt kamera og dét på en måte som føles som en spott mot en publikummer. 

Ikke er det thriller, ikke er det grøsser, absolutt ikke er det komedie, det hele er en billig og slapp tanke satt ut i livet på en sjuskete måte. 
