Asus MX279H
27-tommer med HD-oppløsning og stilig design. 

Det dukker opp stadig flere 27-tommers skjermer med HD-oppløsning (1920 x 1080 punkter). 
Vi skrev en del om dette i forbindelse med vår test av en lignende modell fra Dell og i omtalen av nye trender for store PC-skjermer i denne artikkelen. 

Kort sagt er hva som er riktig oppløsning helt avhengig både av bruker og bruksområde. 
For de som har et avslappet og tilbakelent forhold til PC-bruk er HD-oppløsning helt ok. 
At skjermen er stor gjør det lettere å se detaljer og skrift selv fra avstand. 
I tillegg er film og roligere spill helt utmerket i HD. 

For den harde kjerne av avanserte brukere er det derimot 2560 x 1440 som gjelder på en 27-tommer. 
Men disse skjermen koster langt mer. 

Asus MX279H 

Skjermen fra Asus har en enkel, men elegant utførelse. 
Foten er fast, den eneste justeringen som er mulig er vinkelen på selve skjermen. 

Skjermflaten er matt og gir minimale problemer med gjenskinn. 
Flaten går helt ut i hjørnene, det er bare en 3 millimeter tynn fysisk ramme ytterst. 
Men selve bildeflaten strekker seg ikke like langt ut, det er et 9 millimeters sort felt rundt selve skjermbildet, i flukt med dette. 

Tilkoblingene er 2 x HDMI og 1 x VGA. 
Det er også en lydinngang med 3,5 millimeter minijack og en tilsvarende utgang for hodetelefoner eller PC-høyttalere. 
Utgangen serverer lyd fra HDMI eller den analoge tilkoblingen, etter hva som er koblet til. 

Spesifikasjoner: 
Panel: 
Bredskjerm 27.0"(68.6 cm) 16:9 Paneltype : 
AH-IPS Oppløsning : 1920x1080 Full HD 1080P 
: 
Ja Punktavstand : 0.311mm Lysstyrke (Maks.) : 250 cd/㎡ ASUS Smart Contrast Ratio (ASCR) : 80000000:1 Betraktningsvinkel (CR≧10) : 178°(H)/178°(V) Responstid : 5ms (Grå til Grå) Farger : 16.7M 

Høyttalere: 
Stereo 2 x 
3 watt RMS med Bang & Olufsen ICEpower® 

Dimensjoner: 
Med stativ (WxHxD):622,6 x 441,3 x 225,2 mm Vekt: 
5,2 kg 

Bildekvalitet 

Skjermen har utmerket bildekvalitet, med store justeringsmuligheter for et stort utvalg bruksområder. 
Fargene er sterke og klare og den matte overflaten gjør at det sjelden blir forstyrrende lys eller mønstre i skjermen, og ingen speileffekt når du ser på mørke bilder i spill eller film. 

Betraktningsvinkelen er glimrende, med minimale fargeavvik når man ser fra sidene eller ovenfra/nedenfra. 
Det er slik vi forventer av en IPS-skjerm, og den leverer. 

Responstiden er god, selv om dette ikke er noen typisk spillskjerm. 
Det er et lite etterslep, men det er knapt synlig i annet enn testprogrammer. 

Visuelle hjelpemidler 

Du kan også dele inn skjermen i områder, for tilpasning til forskjellige utskriftformater. 
Et lite trykk på en menyknapp veksler mellom de forskjellige alternativene. 

Betjening 

Skjermmenyen og knappene er plassert et godt stykke fra hverandre, noe som ikke gir optimal betjeningskomfort. 

Lydkvalitet 

Lyden er overraskende god til å være skjermlyd. 
Den dypeste bassen mangler, men lydbildet har mer fylde enn de aller fleste skjermer vi har testet tidligere. 

Konklusjon 

Asus MX279H er en utmerket skjerm for den som ønsker stor skjermflate uten den aller høyeste oppløsningen og ikke trenger spesiell tilpasning til sitteposisjon, høyde og vinkel. 

Bildekvaliteten er svært god, til og med lydkvaliteten er til å leve med for alt utenom kvalitetslytting på musikk samt dunder og brak i film og spill. 

To HDMI pluss VGA gir også god fleksibilitet når det gjelder tilkobling og bruk. 

Asus MX279H 
