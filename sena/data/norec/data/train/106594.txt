Supervixen:«Diamond Dust» 

(Grammar/MBO) Genre: 
Rock 

Alternativ rock med skarpe klør! 

Kvartetten i Supervixen har spandert på seg et røft og upolert lydbilde på «Diamond Dust», noe som står godt til den kompromissløse alternativrocken deres. 
Låtene er ikke like gode hele veien, men der tempoet roes og riffene blir seigere bak Stina Moltus effektive rockbitch-vokal («New Sensations», «Lash Out»), trer gitarene frem med både tyngde og skarphet. 
Det er en råhet og rett-frem-holdning over Supervixen som føles befriende, selv om bandet ikke tar skrittet helt opp av kjelleren med denne platen. 

Anbefalt kjøp: 
«Touch», «New Sensations» og «Lash Out». 
