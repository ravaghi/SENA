Pur nostalgi
Hvor tilbakelent er det mulig å bli? 
En gang cutting edge, nå en nostalgisk gammel mann. 
Andre samtidige storheter har greid å eldes med styrken i behold, men 69 år gamle Paul McCartney velger å grave seg ned i musikken han selv vokste opp med. 
Det gjør den gamle romantikeren for så vidt bra nok, og gammelmannsstemmen passer inn. 
Diana Krall har fått en sentral plass som pianist og arrangør, og dermed blir det mye utvannet jazz. 
Eric Clapton er med på "My valentine" og Stevie Wonder på "Only our hearts", albumets to nyskrevne McCartney-sanger – i samme stil som resten. 
En velpolert affære, men den sparkede Beatles-trommisen Pete Best var mer spennende enn dette på sin forrige plate. 

Beste spor: 
"Ac-cent-tchu-ate the positive", "My valentine". 
