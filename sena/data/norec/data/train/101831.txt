Filmanmeldelse:Hunndjevler(med en grunn for det) 

Uventet søsterskap på matt jakt etter hevn. 

New York-investor Mark (Nikolaj Coster-Waldau) er notorisk utro. 
Det tror verken hans naive hustru eller endeløse rekke av nye erobringer. 

Men selv mannedrittsekker står for fall: 
Når supersmarte advokat Carly (Diaz) oppdager hustruen Kate (Mann) og de i fellesskap kommer over frodige Amber (Upton), er det klart for en trio fra mannehelvete på hevntokt! 

En underlig film, dette: 
En tredel teknisk kvalitetsarbeid, en tredel for lite morsom komedie, en tredel plott vi har sett før - som i «Førstekoneklubben» eller «Hunndjevelen», for den saks skyld. 

Komedier der man stort sett ikke ler, har et grunnleggende problem. 
Visst er Cameron Diaz en flott 41-åring, visst er vår danske venn Nikolaj Coster-Waldau et bedårende ydmykelsesoffer, visst kan Leslie Mann prestere febrilsk høytonekvakking, visst kan det (muligens) være verd forsøke å forsøke å lage en overgang til film for den formfullendte modellen Kate Upton. 

Men lite henger sammen, logikken brytes regelmessig, dialogen mangler smartness, komikken er best der den virker planløst tilfeldig - og den mest interessante figuren er førsteelskerinnens sekretær. 
Da blir det samlede summen på terningkast bitteliten. 

PS: 
Beklager fordomsfullheten, men det bør nevnes at en målgruppe vil muligens kunne kose seg: 
En ikke uerfaren venninnegjeng på ute på fniseaften. 
Med to glass hvitvin innabords. 
Minst! 
