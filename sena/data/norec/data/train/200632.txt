Chess X-ONE
Våre venner i Dingz.no har testet Chess X-ONE, det billige alternativet... 

Konklusjon: 

Den store fordelen med Chess X-ONE er at det er en ekstremt billig 3G-telefon. 
Du kan surfe kjapt på nettet og laste ned filer. 
Telefonen fungerer også fint til musikkbruk. 
Ulempen er selvfølgelig at den er operatørlåst, så du må bytte abonnement dersom du ikke er Chess-bruker fra før av. 

Telefonen har litt å gå på når det gjelder brukervennlighet - ikke alt er like logisk. 
Spesielt synkroniseringsbiten var vanskelig å få has på, men når du først har fått det til er det ikke noen problemer neste gang. 
Det er også litt tungvint at mobiltelefonen restarter slik at vi må slå PIN-koden hver gang vi har overført filer til og fra minnekortet. 

Batteritiden og kameraet kunne gjerne vært bedre og menysystemet oppleves gammeldags, men inngang for vanlige hodetelefoner og medfølgende minnekort på 1 GB veier opp. 

Ingen sjakk-matt fra Chess i første omgang, men dette lover bra for fremtidige modeller fra operatøren.. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
