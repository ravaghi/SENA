BOK:Harry Potter-generasjonen har ikkje blitt vaksen 

BOK: 
Om unge vaksne som har mykje å lære. 

Heidi Sævareid: 
Bruddlinjer. 
Ungdomsroman. 
303 sider. 
Gyldendal 

Kva er ein ungdomsroman? 
Ifølge denne romanen er det iallfall ikkje at hovudpersonane er under 18 år, for hovudpersonane i denne romanen er over 18 begge to. 
Men kanskje finn eg ein annan definisjon i denne romanen. 
Når Hedda endeleg opnar telefonen sin etter mange dramatiske hendingar, er der ingen bekymringsmeldingar frå foreldra. 
”(...) det er som om en luke åpner seg i henne, hun faller innvendig. 
De vet ingenting. 
De har ikke begynt å lure. 
De tenker ikke på at de ikke har hørt fra barna sine, (...)». 
Er då definisjonen på ein ungdomsroman at foreldra burde visst kva dei unge vaksne ungane deira driv på med? 
Skal ungdommar bli passa på til dei kanskje er 25? 

I «Bruddlinjer» møter vi Hedda som er ferdig på vidaregåande og som ikkje har kome inn på studia sine og som no har sommarferie. 
Ho har starta eit forhold med den langt eldre Ulf, han bur i Barcode-rekka i Oslo, har god jobb, og tar Hedda med på reiser. 
Denne romanen handlar om korleis Hedda må skjøne kva slags forhold ho har kome inn i, og kor grensene hennar er. 
Det er sjølvsagt hemmeleg, dette forholdet, og det er godt observert, korleis noko er hemmeleg fordi ein kanskje heller ikkje vil bli konfrontert med det ein har innlemma seg i. 

Men dette er bakteppet av boka, eller kanskje det Hedda skal lære, og det er kanskje litt ungdomsromanaktig, men sanneleg ein lærdom for oss vaksne og. 
Fordi i boka er Hedda først og framst saman med den eldre bror sin Daniel, som kanskje burde vere vaksen, men som kanskje er litt Peter Pan-aktig type. 
Vel, dei reiser til Glastonbury-festivalen saman og så, etter mykje om og men, bli Hedda med vidare til Nowwhere, ein alternativ festival utanfor Barcelona. 

For då dei var små, var det Daniel som hengte seg mest på Hedda, no er det omvendt. 
Under Glastonbury-festivalen får Daniel heile tida nye vener og Hedda må jobbe hardt får å klare å henge med. 
På Nowwhere-festivalen er det også sånn, Daniel syns Hedda er ein byrde å ha med. 

I «Bruddlinjer» får vi innblikk i Harry Potter-generasjonen som enno ikkje har blitt vaksne. 
Dei oppsøker festivalar som knyttar saman magi, musikk, performance, transformasjon. 
Hedda bruker ritualer for å gi livet sitt retning. 
«Bruddlinjer» er ein svært god roman om å bli vaksen og å finne sine eigne grenser. 
