AC Ryan Essential Playon!HD 

Mediespiller uten nettverk, men med muligheter. 

Mediespillere med intern lagring og tilkobling direkte til skjerm og lydanlegg har sine tilhengere. 
Du slipper å ta med deg PC, og betjeningen er nesten like enkel som en DVD-spiller. 

Men det finnes fallgruber. 

Det største problemet for mediespillere er det virvar av filformater som de forventes å håndtere. 
Opphavet til filene som havner på slike mediespillere er ikke alltid i offisielle formater, for å si det slik, så det som befinner seg i samlinger som har vokst i noen år preges av hva som har vært "dagens/ukens/månedens format" da det ble lastet ned. 

Gode tolker 

AC Ryan leverer produkter som er kjent for å ha god støtte for filformater og forskjellige medier som bilder, lyd og film. 
Vi har tidligere testet en mediespiller for nettverk som gjorde et svært godt inntrykk og en kombinert nettverk/harddiskbasert spiller som også var overbevisende. 

Dagens utgave er en helt ny utgave, den er i utgangspunktet en ren harddisk/minnebasert spiller, men kan oppgraderes senere med en egen USB-enhet for å få trådløs nettverksstøtte. 

Boksen 

Selve boksen har et svært funksjonelt design, det er rett og slett en firkantet, sort boks med én knapp på forsiden. 
Størrelsen er 185 x 150 x 55 mm. 

Den har ekstern strømforsyning og styres av en liten fjernkontroll. 

Tilkobling for SD-minnekort og USB-enheter finner du på høyre side. 

Resten av tilkoblingene finner vi på baksiden. 
Her er det først og fremst snakk om digitale utganger: HDMI (1.3), og SPDIF på optisk og koaks for lyd. 
Det finnes også analoge utganger for video og stereolyd på phonokontakter. 

For praktisk talt alle er det HDMI som gjelder. 

Disken som er i 3,5" format kan være på opptil 2 terabyte, og gi plass til mange 

I bruk 

Boksen starter og gjør seg klar til bruk på ca 15 sekunder. 
Støynivået avhenger av hva slags harddisk som sitter i den, men under normal bruk vil du ikke høre noe fra disken. 

Men i et helt stille rom er det ikke vanskelig å høre at det er noe som surrer. 

Spilleren er lett å bruke, det nye menysystemet er lett å orientere seg i og har flere visningsmuligheter for manøvrering i innholdet. 

Den spilte alt vårt testmateriale bortsett fra to filer: en MPEG-1 fil som gikk i svart, spilte lyd og krasjet spilleren, og en Windows Media fil som fikk satusmelding som ikke spillbar. 

Men alle kurante formater håndterte den med glans, avspilling var uten rykking eller andre unoter. 

Vår dom 

Denne type medispiller, som ikke er nettverksbasert, men bare har innebygd lagring (og USB/minnekort), er i første rekke for spesielt interesserte brukere eller for helt spesielle bruksområder. 
En nettverksbasert lagringsenhet vil derimot kunne betjene flere brukere samtidig, og en nettverksbasert spiller uten lagring vil være billigere og kunne spille av filer fra alle enhetene på nettverket. 

Men for de som liker å ha en ganske portabel, frittstående spiller, som håndterer det aller meste av formater med god kvalitet, er AC Ryan Essential Playon! 
HD et utmerket apparat. 

Flere detaljer finner du hos AC Ryan 

AC Ryan Playon! 
HD Essential 1TB 
