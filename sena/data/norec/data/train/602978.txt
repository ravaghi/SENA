Gospel-stemning
Den engelske artisten Rag’n’Bone Man skapte reine gospel-stemningen da han avsluttet tirsdagens konsertrekke på Skral. 

Rag’n’Bone Man, også kjent som Roy Charles Graham, har en lang fartstid som artist og fikk sitt store gjennombrudd med låten «Human» i 2016. 
Året etter kom albumet med samme navn, noe som førte med seg flere Birt Awards i hjemlandet. 

Det er ingen tvil om at Graham har en imponerende stemmekontroll og behersker både melodi og rap. 
Hans mørke bass-baryton-stemme er særegen og passer perfekt til hans sound – en blandingen av soul, pop og hiphop. 
I tillegg til et helproft band, har han med seg to blåsere og korist under kveldens konsert. 
Det låter tight og storslått, og rytmeseksjonen er ekstremt groovey. 

Selv om Rag’n’Bone Man ikke har så mange kjente låter, er de av sorten som inviterer til god stemning. 
Publikum ser ut til å storkose seg foran hovedscenen. 

Av låtene som går rett hjem blant dem er nydelige «Grace». 
Rett etter kommer kjente «Skin» som i anledningen blir framført med kun pianoakkompagnement i starten slik at allsangen blir ekstra framtredende. 
Graham kan ikke annet enn å smile av responsen han får. 

Rag’n’Bone Man leverte et solid musikalsk show, men kunne kanskje gjort sceneshowet enda mer storslått visuelt. 
