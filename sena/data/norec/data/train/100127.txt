Voksent om død og drømmer
Hva ville du gjort om du visste du skulle dø i morgen? 

HANDLER OM: 
En eldre, tysk hjemmefrue i en småby i Bayern får beskjed om at mannen er dødssyk, med kort tid igjen å leve. 
De to har alltid holdt seg hjemme. 
Men tilskyndet av sykdomsbudskapet - dog uten å fortelle ektemannen om alvoret - drer de to til Berlin for å besøke to av de tre barna. 
Den tredje sønnen befinner seg i Tokyo - og det er vel alt for langt borte? 
Så inntreffer imidlertid det helt uventede og tragiske. 
Og mannen må på egenhånd både bearbeide sin sorg og forberede sin egen bortgang. 
Han drar til Japan... 

DOM: 
«Kirsebærblomster» er en utpreget «annerledes» filmopplevelse; dvelende, langsom, presis, meget godt spilt og helt usedvanlig vakker. 
Men den er krevende: 
Både i form og innhold har filmen en slags aura av surrealistisk eventyr for voksne. 
Det er befriende og berikende for dem som vil og kan henge med. 
Men faller man utenfor filmens premisser, kan det blir lange drøye to timer før den siste kirsebærblomst faller i bakken. 
