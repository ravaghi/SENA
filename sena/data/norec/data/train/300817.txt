Fengende og sært fra musikalske einstøinger
Du veit aldri hva du får fra M. Ward, og det er halve vitsen. 

ALBUM: 
Matthew Stephen Ward, født i California i 1973, har vært en personlig favoritt på den litt obskure alternativ-scenen siden hans første fulldistribuerte album, «End of Amnesia», i 2001. 

Howe Gelb Pianist på det albumet var Howe Gelb (Giant Sand), en annen favoritt fra dette indie/lo-fi-universet. 
Gelb ga også ut hans første album, «Duet For Guitars #2» på sitt selskap. 

Dette er artister som gir ut lettere skakkjørte plater med småsur sang og en herlig atmosfære av uptensiøs, musikalsk glede med stor G. 

Og 
- Gelb er en av flere som løfter «A Wasteland Companion» til et høyst akseptabelt nivå innenfor denne noe rotløse sjangeren. 
Dette er musikk jeg tror sjøl en fyr som Tom Waits kan smile til. 

Him & She Skuespilleren Zooey Deschanel er en annen gjest. 
Sammen med Ward har hun i noen år utgjort duoen Him & She, som har gitt ut to ordinære album og - i fjor - også ei juleplate. 

Ward er også kjent fra sideprosjektet Monsters of Folk, der også Mike Mogis fra Bright Eyes, som også gjester her, er med. 

Annerledes 
Det fine med karer som Ward og Gelb er at du aldri veit hva du får, fordi ingen andre låter som dem. 
De har en signatur som først og fremst kjennetegnes av at det ikke låter perfekt, bare sjarmerende upolert, direkte og - annerledes. 

Slipper seg løs Mens «End of Amnesia» var svært stille og forsiktig, har Ward på de siste platene sluppet seg mer løs - uten at han er blitt mainstream. 
Og takk for det. 

På «A Wasteland Companion» hører du popsangeren Ward, men også countrysangeren, den vindskeive crooneren og bråkmakeren. 

Det er ikke noe mesterverk, men albumet har det meste du har lov til å be om fra en kar som tilsynelatende slentrer seg gjennom livet. 
