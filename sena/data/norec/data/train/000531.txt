Siege Towers for two
Et vanedannende byggespill for to 

...er et vanedannende byggespill, aller helst for to samtidig. 
Du og en motspiller (AI eller venn) starter på hver deres side av skjermen. 

...høyrehånda mi er bedre enn venstre. 

Høyeste vinner 

Hver av dere har så og så mange bygningselementer til rådighet, og må plassere disse oppå hverandre og supplere med kanoner og spyd for å bygge et såkalt beleiringstårn. 
Når tida er ute, beveger tårnene seg mot hverandre og skyter og spidder hverandre. 
Den som står igjen med høyest tårn når kampen er over, har vunnet. 
Deretter er det på'n igjen. 

Lite variasjon, mye glede og frustrasjon 

Bygningselementene varierer fra gang til gang, og Siege Towers for two er vanskelig å skru av etter bare et par runder. 

Det uimotståelige suget etter å knuse kompisen din enda en gang eller trangen til revansj er sterk. 
Har du ingen å spille mot, kan du spille mot deg selv ved å trykke på skjermen som en Mozart på pianoet. 
Fun fact: høyrehånda mi er bedre enn venstre. 

Det lønner seg å ta et par runder med trening, forresten. 
Der lærer du noen uvurdelige triks. 

Siege Towers for two finnes på iPad. 
