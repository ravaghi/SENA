Saucony Omni 3 Moderate
Spesiell modell med annerledes løsninger og teknologi tilpasset urban bruk. 
Denne skoen er en Rover 75. 

LES OGSÅ: 

Ikke hørt om Saucony? 
Det amerikanske selskapet har produsert løpesko siden 1968. 

Fortsatt er de en lilleputt på løpeskomarkedet. 
Det betyr ikke at de ikke leverer sko av høy kvalitet. 

Saucony Omni 3 Moderate er en god mengdetreningssko med enkelte elementer som er uvant for folk flest. 

Skoens hoveddeler: 

Mellomsåle av varmekomprimert EVA. 

Støtdemping? 
Grid, en veving av det fjærende materialet Hytrel, i hælen. 
EVA-materialet HRC i forfoten. 

Overdel av kunstlær og mesh nylon. 

Støtdemping bak/foran: 
Saucony er alene om å bruke et nett av Hytrel (Grid) som støtdemping i sko. 

Systemet skal gi en fjærende effekt. 
En trampoline-liknende funksjon skal gi foten et løft oppover etter at den treffer bakken. 

Fungerer det? 
Tja. 
DinSides testløpere kjente ingen direkte trampoline-effekt, men merket litt positiv fjæring i skoene. 

Effekten hadde muligens vært tydeligere dersom skoene hadde hatt Grid også i forfoten. 
Støtdempingen er uansett utmerket. 
Skoene innbyr til mange lange, rolige turer langs veien. 

Alle testløperne merket at selv om dempingen er solid, gir skoene en noe hardere tur enn liknende sko. 
Hvor myk dempingen skal være, er selvsagt en smakssak. 
Men støtdempingen er en tanke hard i Omni 3 Moderate 

- Uvant, sa en av testerne. 

Skoen er ikke noe for de aller letteste, som ikke vil ha tyngde nok til å få tilstrekkelig kontakt med underlaget. 

Effektivitet/fartsfølelse: 
En annen uvant finesse, er at mellomsålen har en noe brå avslutning foran ved tærne. 
- Litt nedoverbakke, meldte testløperne. 

Like under tærne er det lite demping. 
Etter noen løpeturer med skoene, mente to av testerne at dette ikke føltes så uvant lenger. 

En av dem mente til og med det var positivt. 
- Det gir bedre fraspark og fartsfølelse, sa han. 
En annen effekt var et skoene automatisk rullet noe forover, slik enkelte lettvektssko gjør. 
Et ekstra skyv, altså. 

Hans testløperkollega var noe mindre begeistret. 
- Jeg klarer ikke helt å venne meg til dette, sa han. 

Stabilitet/passform: 
Som stabillitetssko motvirker de en viss overpronasjon. 
Saucony har to utgaver av skoene: 
Ultimate for mye overpronasjon og Moderate for - ja - moderat overpronasjon. 

Dette er åpenbart ikke en modell for sterk overpronasjon. 
Skoen styrer ikke fotens bevegelsesmønster, men justerer det bare. 

Lesten er middels bevegelig. 
Den mangler mykheten til for eksempel Reebok Premier Lite, og gir ikke mokkasin-assosiasjoner. 
Til gjengjeld sitter den som støpt på foten. 

Hælen er nemlig smal, og skoen er noe slankere enn for eksempel Asics Gel-Koji GS. 
Tåboksen er middels stor. 

Sålegrep asfalt/grus: 
Grepet var suverent på asfalt, og ikke så verst på grus. 

Vekt: 
Stabillitetssko er ofte tunge. 
360 gram er noe mindre enn mange liknende sko. 
Applaus for vekten. 

Utseende: 
Ikke noe for moteløvene. 
Konservativt preg i hvitt, svart og grått. 

Konklusjon/løpsfølelse: 
Er du fotkresen, er ikke dette sko for deg. 
Er du ikke det, har disse skoene fine kvaliteter. 
