Livet går videre i Waffy Town
Julian Berntzen debuterte med sjarmerende sanger fra den oppdiktede småbyen Waffy Town. 
Ni år senere har bergenseren ennå ikke sluppet taket og gir ut et konseptalbum basert på kjærlighetshistorien til Ellie og Elliot, to klovner fra Waffy Town. 
Det ligger fortsatt en god porsjon psykedelisk Beatles og lurer bak hekken, som i "The artist". 
Platen fascinerer likevel ikke på samme måte som "Waffy Town", selv om den holder nivået til oppfølgeren "Pictures in the house where she lives". 
I 2008 var han tilbake med "Rocket ship love", der Johnny var hovedpersonen. 

Julian Berntzen er en estetiker med hang til den lyse delen av 60-tallet og skaper vakre partier i sangene, men bryr jeg meg om hvordan det går med Ellie og Elliot underveis? 
Egentlig ikke. 

Beste spor: 
"The theatre", "Our town". 
