Dette er bare for ungdom!
Det hele utspilles i og hele tiden med tråder til en amerikansk high school i Chicago. 
Det dreier seg om forelskelser og sex og derav forviklinger, fortvilelser, forvirringer og løgn. 
Pluss ungdommenes forhold til uvitende, arrogante, forvirrede, hysteriske og redde foreldre. 

Her først og fremt fokusert om Lola (Miley Cyrus) og hennes mor, spilt av Demi Moore. 
Hvem som gjør og sier hva eller ikke gjør og sier hva, lar vi ligge her. 
Men en vil klart understreke at en del ungdommer, kanskje mange, vil tilslutte seg til markedsføringstekstens jubel her: 
"En frisk komedie fra moderne tid". 

For en som er et stykke unna tenårene, synes komedielinjene i "LOL" å være på linje med en vannlekkasje på kjøkkenet. 
Substansen i den generelle dramatikken er på høyde med regigrepene: 
Søtt og anonymt. 

Og det er lov til mer enn å antyde at Miley Cyrus (med stor og vid berømmelse i USA gjennom blant annet "Hanna Montana"-filmene) har et begrenset skuespillertalent. 
