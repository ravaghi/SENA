Blur
Rask moro, intet mer. 

Skru ned lyset, skru opp lyden. 
Ta innover deg lyden. 
Lyden av en rusende motor, blinkende lys på skjermen. 
Spenningen er til å ta og føle på. 
Du skal kjøre fort, veldig fort. 

Bilspillbransjen er delt i to, du har seriøse simuleringsspill, som etterstreder en realistisk kjøreopplevelse. 
Så har du det jeg vil kalle arkadespillene, hvor fart og moro går på bekostning av realismen. 

Og takk høyere makter for det, for Blur er nettopp rask moro. 

På mange måter kan en si at dette er en blanding mellom seriøs racing og et tullespill, for mens du har ekte bilmerker, kan du plukke opp powerups underveis i spillet. 
Som du så kan bruke mot dine motstandere. 
Akkurat som i Mario Kart... istedet for bananer har du miner og så videre. 

Resirkulering 

Grafikken er spektakulær, og det samme er banene. 
For Blur er et fargerikt spill, og mye av reklamen hviler på nettopp utseende til spillet. 
Det tar likevel ikke lang tid før du merker at både hus og andre elementer blir resirkulert om igjen, og om igjen... og om igjen. 

Og denne ensformigheten melder seg i flere av spillets deler etter bare et par timer. 

Ikke nok for racingfantastene 

Kjøringa og styringa er stram, responsiv og ikke overdreven. 
Men du har ikke mulighet til å tilpasse det slik du vil. 
Blur ha tre ferdiglagde innstillinger du kan velge mellom, og for de mest ihuga racingfantastene holder ikke dette. 

Bizarre Creations, spillstudioet bak Blur, er kanskje mest kjent fra racingspillene Project Gotham Racing. 
Det betyr jo at de ikke akkurat er nybegynnere innen racing spill, men dessverre overbeviser de ikke med Blur. 

Enkletspillerdelen er lineær og uengasjerende, kan du i det minste få mange trofeer og oppnåelser. 

Splitscreenmuligheten er heldigvis med, men der kan du ikke inntjene erfaringspoeng. 
Helt ubrukelig altså. 

Du kan også spille på nett, og her viser spillet seg nok fra sin beste side. 
Men med 20 spillere uten et ordentelig organiseringsverktøy blir alt raskt kaos. 

Hevder seg ikke 

Alt i alt er det et fargerikt og artigspill, i noen timer. 
Blur er ikke et seriøst bilspill, men mangler også evnen til å engasjere i lengre tid. 
Det er som om Mario Kart skulle vært kjedelig på en måte. 

Blur faller mellom to stoler, det er hverken seriøst eller tullete. 
Ikke Gran Turismo eller Mario Kart. 

Og mens det gir helt grei underholdning et par timer, anbefaler jeg heller en runde ModNation Racers 
