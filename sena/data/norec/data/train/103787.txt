Whitney Houston:«The Holiday Album» 

(Arista /BMG) 

God stemme hjelper ikke, dette er ganske platt og uinteressant. 

Denne juleplaten henvender seg først og fremst til Whitney Houstons fans som må ha alt med sin artist. 
For det andre er platen ganske uinteressant og rett og slett kjedelig. 
Whitney har en fantastisk stemme, men utnytter ikke denne på platen annet enn på avslutningen, «Joy To The World». 
Her svinger det litt. 
Resten er svært ordinært med en nokså uinspirert artist enten hun synger «Little Drummer Boy», «The First Noel» eller «I'll Be Home For Christmas». 
Dette kunne Whitney ha gjort mye bedre. 
