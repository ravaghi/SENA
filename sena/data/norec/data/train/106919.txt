Segrov:«Segrov» 

(Rec90) 

Nok en pop-eklektiker fra Bergen. 

Du hører med en gang hvilken by Andreas Segrov kommer fra, ikke bare på grunn av hans nesten for store bredde i uttrykket, men også fordi produksjonen så klart bærer signaturen til The Sensible Twins 
- Hans Petter Gundersen og Kato Ådland - Gjøa Studio. 
Ekkoet fra hovedpersonens bysbarn og studiokolleger som Sgt. 
Petter og Sondre Lerche truer med å overskygge Segrovs egen personlighet, enten han beveger seg i poppa country med deilig dobro eller utforsker landskaper med mer jazza komp. 
Synd egentlig, for Segrov skriver jevnt gode og svært behagelige låter, selv om han foreløpig mangler låt-lokomotivet som kan gjøre ham enda mer kjent. 
Og produksjonen er som sagt upåklagelig. 
