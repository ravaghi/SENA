OCZ Vertex4 

Fjerde generasjon SSD fra OCZ på testbenken. 

OCZ har vært på hugget i lang tid, og stadig kommet fram med SSD-løsninger som har vært imponerende. 
Det siste skuddet på stammen for SSD for vanlige dødelige til en overkommelig pris er Vertex 4-serien. 
Den ble lansert i april og bruker Infused Everest2-kontrolleren fra Indilinx, firmaet som OCZ kjøpte i 2011. 

Denne kontrolleren skiller seg fra SandForce-kontrollerne som OCZ tidligere har brukt, ved at de fungerer uten å ta i bruk datakomprimering. 
Dette har betydning ved håndtering av allerede komprimerte filer, som bildefiler, video, MP3, zip-filer og andre. 
Hvordan det påvirker ytelsen i praksis er en annen sak, der hvor du vinner mest på å bruke en rask SSD har svært lite med håndtering av komprimerte filer å gjøre. 

Uansett, ytelsen på denne kontrolleren, sammen med flashminnet og hurtigminnet (bufferminnet), ligger høyt opp på skalaen etter spesifikasjonene å dømme. 
Prisen er også falt til et mer akseptabelt nivå. 

OCZ Vertex 4 256 GB 

Denne SSD-en har en kapasitet på 256 GB, er i 2,5-tommers format og kobles til med SATA III. 
Festebrakett for 3,5-tommers brønn følger med, skruer er også inkludert. 

Den finnes også med 64,128 og 512 GB kapasitet, og har en ytelse som er oppgitt til opptil 550MB/sek på sekvensiell lesing, opptil 95 000 IOPS vilkårlig og 120 000 IOPS maks. 

Aksesstiden er oppgitt til 0,02 ms. 

Enheten har et skall i plast og metall, og et kretskort som er svært tettpakket. 

I midten sitter selve kontrolleren, som ligger an mot en varmeledende pute festet til metallokket. 

Ytelse 

Vi målte svært god ytelse med alle våre testprogrammer: 

Både sekvensiell ytelse og IOPS er ganske enkelt i toppklasse, selv om tallene på vår Core i7 2600K testmaskin ikke ble like høye som toppverdiene OCZ annonserer med. 
Til trøst gjelder dette også alle andre produsenter. 

På alle viktige parametre scorer den helt på topp, selv om den langt mindre betydningsfulle sekvensielle ytelsen ligger litt under noen av konkurrentene. 

Konklusjon 

OCZ Vertex 4 er en svært rask SSD, som prismessig ligger noen hundrelapper over snittet i 256GB segmentet. 
Blant de med topp ytelse ligger den derimot under både Crucial og Corsair sine modeller. 

OCZ Vertex 
4 Series SATA III 2.5" SSD 256GB 
