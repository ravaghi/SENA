Krydret for feinschmeckere
Denne påskens tildels eksotiske filmmeny med sterkt og annerledes krydrede filmer for folk med sans for de definitivt alternativer, får en skikkelig godbit med denne. 

Det handler om en mann som strander på en øde øy - midt i storbyen. 

Innledningsvis er det bare rart og surrealistisk og fortvilende og morsomt. 
Etter hvert utvider horisonten seg i mange og uventede himmelretninger. 
Det blir en besk og godt beskrivende fortelling om den totale fremmedgjøringen verdens moderne storbyer fremmer. 

Og ettersom mennesker blir mindre og mindre verd, gjelder det at de mange som både på grunn av systemets umenneskelighet eller ved selvvalg havner på den definitive utsiden - finner sammen. 
I bunnen av det hele utvikler det seg en utrolig søt kjærlighetshistorie her. 

Dette er en aldeles storartet film - i det små! 
