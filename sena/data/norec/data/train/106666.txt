Bjelleklang:«Sokker i sandaler» 

(Big Box records) 

Bjelleklang feirer 20 års jubileum med sitt niende album. 

«Sokker i sandaler» er et meget bra album der «bjellene» demonstrer sin musikalitet og sper på med velkjente mengder humor. 
Dette er rett og slett en plate å bli i godt humør av. 

Kvintetten fra Romerike gjør et meget vellykket comeback med denne plata, og de fortsetter i velkjent og vellykket spor fra sist vi hørte fra dem. 

På «Sokker i sandaler» har Bjelleklang besøk av hele Norges Nora Brockstedt. 
Sammen fremfører de den klassiske Grand Prix-slageren «Voi voi». 
Trond Granlund er gjest på «Fred i sjela», norsk versjon av Elvis-sangen «Peace in the valley». 

Plata inneholder en blanding av egne sanger og deres à capella-versjoner av velkjente melodier. 

Bjelleklang skuffer ikke sine mange fans med denne plata, som bør glede folk lenge etter at sommerens sandaler har gått i vinterhi. 

LAST NED «Voi voi», «Henrik den 8.», «Slepp min kenguru ut, Knut», og gjerne flere ... 
