Over The Rhine:«Snow Angels» 

Genre: 
Americana (RedEye/Import) 

Meningsfylt alternativ julelyd fra Ohio. 
Denne gjengen fra Cincinnati ga også ut en juleplate for ti år siden, men bør vekke enda mer oppsikt denne gangen. 
På åpningslåten, «All I Ever Get For Christmas Is Blue», høres den røykfylte, sensuelle stemmen til Karen Bergquist ut som om den kommer rett fra syttitalls-nachspiel med Tom Waits i en bortgjemt L.A.-diner. 
Hun backes utmerket opp av pianotrillene til mannen og kollegaen Linford Detweiler gjennom hele platen - en underfundig, varm og inkluderende reise i amerikansk americana-julelandskap med hovedvekten på lett jazz. 
Men lettbeint blir det aldri - snarere er «Snow Angels» en sjeldent vellykket juleplate med høy kvalitet, både i tekst og tone! 

ANBEFALTE KJØP: 
«All I Ever Get For Christmas Is Blue», «Little Town», «North Pole Man» og «Here It Is». 
