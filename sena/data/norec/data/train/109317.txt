Plateanmeldelse:Cults - «Static» 

Tweeeeeee! 

ALBUM: 
INDIEPOP Cults «Static» (Columbia/Sony) Sekstitalls sukkerpop gjennom skurrete The Jesus and Mary Chain-filter trenger fremdeles ikke levere mer enn håpet om evig kjærlighet, gleden over en ny TV og antydningen av noe bitende. 

Brooklynduoen støyer som en New York-parodi, med retroaffeksjon overfor det beste fra flere tiår. 
Annetalbumet er så snytt ut av gitarforvrengeren til debuten at til og med coverbildet ikke bare ligner, men fremstår som fra samme billedserie. 

Kontrasten mellom kunstig søtet vokal og enda mer kunstig støyende gitar er fremdeles det bærende, for ikke å si eneste, konseptet. 
Uoriginalt, ja bevares. 
Og nesten pinlig formelbasert. 

Men for en fantastisk uoriginal formel. 

BESTE LÅT: 
«I Can Hardly Make You Mine» 

TOR MARTIN BØE 
