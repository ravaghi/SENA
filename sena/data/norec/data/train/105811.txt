Hole:«Nobody's Daughter» 

(Mercury / Universal) Kiste. 
Spiker. 
Pang! 

8. og 12. april 1994 vil stå igjen som de viktigste datoene i Courtney Loves liv. 
Henholdsvis da Kurt Cobain ble funnet død og da bandet hennes ga ut grungepopklassikeren «Live Through This». 
På den tredje platen hennes siden da fortsetter nedoverkurven for denne tragedien av en hollywoodfrue. 

«Nobody's Daughter» har en rekke gode melodiske tilløp, men alt ødelegges av stilmiksen - et krasj mellom utdatert «riot grrrl»-posering og desperat radiotilpasset Pink-aktig ræl signert Linda Perry. 
Ting tilspisser seg med Loves vokal, som er helt ute og kjøre; hun høres ut som en halvt ihjelknarket heks. 
Trist fortid; håpløs fremtid. 

BESTE LÅT: 
«Pacific Coast Highway» 
