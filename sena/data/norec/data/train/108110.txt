Margit Bakken - «On The Other Side»
(Grammofon / Musikkoperatørene) 

Mer folk, mindre blues neste gang, takk! 

Margit Bakken er godt kjent i det norske bluesmiljøet, men sørgelig forbigått i offentligheten ellers. 
Når hun nå endelig gir ut sin solodebut er det paradoksalt nok på enkelte av bluesnumrene at både hun og det øvrige uttrykket mangler det ekstra lille stinget som hennes skarpe, uttrykksfulle stemme innehar fra scenen. 
Derimot rammer hun inn denne platen med flotte stemninger som hentet ut fra folklandskapet som Alison Krauss og Robert Plant gjorde så stor suksess med på «Raising Sand». 
Så lett, naturlig og silkemykt gjør hun dette - samt et par nydelige soulnumre - at Margit Bakken trygt kan trenge dypere ned til denne delen av røttene neste gang. 
For vi vil gjerne høre henne igjen! 

ANBEFALTE KJØP: 
«I'll Be There», «Don't Leave Me Alone», «Slow Down», «Dark Room» og «Out Of The Rain». 
