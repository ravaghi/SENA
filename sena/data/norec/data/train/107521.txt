Britsh Sea Power:«Open Season» 

(Rough Trade / VME) 

Brighton-band med sans for de gode melodiene. 

I rekken av hypede postpønk-band som strengt tatt ikke holder mål, er det deilig å høre et band som tar den samme inspirasjonen ned på et mer lavmælt, insisterende nivå. 
British Sea Power har hørt sin Joy Division og New Order - og sin David Bowie, for den saks skyld - selv om de er atskillig lysere i uttrykket. 
Norske Mads Bjerke har gitt platen et luftig og atmofærisk lydbilde, som godt støtter opp under de flotte melodiene. 
Best av disse er «It Ended On An Oily Stage» og den deilige «Please Stand Up» - to låter som er egnet til å få igjen håpet for britisk pop-musikk. 
