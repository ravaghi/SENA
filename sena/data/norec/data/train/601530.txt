Herlig sprøtt
Noen ganger må man kunne gjenskape fortiden for å være nyskapende. 
Albumet er akkurat slik — en reise gjennom sjangre og tiår. 
Resultatet er herlig original musikk av beste merke. 

DJ, produsent og låtskriver Terje Olsen, også kalt Todd Terje, har vært en del av den såkalte Oslo-disco-scenen i flere år. 
Nå er han ute med sitt første album og gjennom et spennende lydlandskap viser han seg å være en mester over perfekte synth-lyder og stemninger. 
Han veksler mellom jazz og progressiv musikk med avanserte melodier til lekne latino-rytmer og 80-tallets synth-pop. 
Gjennom finurlige overganger tar han oss fra del til del i låtene, og man vet aldri hva som kommer. 
Noen ganger virker musikken noe repetitiv, men med små, delikate endringer får musikken hele tiden en fremdrift. 
Det er ingen store hits på albumet, men den lekne disko-infiserte låten «Delorean Dynamite» vil definitivt få adrenalinet til å pumpe hos de fleste. 
Robert Palmers «Johnny And Mary» med vokal av Roxy Music legenden Ryan Ferry, må også nevnes som et av albumets høydepunkter. 

Dette er den perfekte musikken for deg som liker det litt sprøtt, med en god dose humor og overraskelser. 
