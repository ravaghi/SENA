Christian Ingebrigtsen:«Paint Christmas White - Frelsesarmeens juleplate» 

(Big Box / MBO) 

Christian Ingebrigtsen ikler seg rollen som etterkrigs-crooner i den amerikanske tradisjonen på «Paint Christmas White». 
Han lykkes dessverre bare delvis, selv om det er vanskelig å peke konkret på hvorfor store deler av platen oppfattes som anonym. 

For arrangementene og den varme, nære produksjonen unngår stort sett det pompøse aspektet, tross ivrig innsats fra de tsjekkiske nasjonalsymfonikerne, men Ingebrigtsen selv virker nærmest tilbakeholden i sin vokalbruk der låtkvalitetene virkelig kunne ha trengt ekstra tyngde. 

Stort pluss skal han uansett ha for å våge å skrive nytt julerepertoar; tittellåten - en duett med Jill Johnson - er platens klart beste spor! 
Anbefalt kjøp: 
«Paint Christmas White», «Grown-Up Christmas List» og «Christmas Song». 
