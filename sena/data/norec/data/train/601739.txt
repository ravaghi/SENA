For fansen
Rockens mest produktive oldtimer kunne halvert sin platekatalog. 
Da hadde det sett veldig bra ut. 
Nesten hvert år må rastløse og urolige Neil Young (65) gi ut et nytt album. 
Omtrent halvparten av utgivelsene hans kunne han ha holdt for seg selv. 
For er du ikke med på kjøret hans, kan du bare holde deg unna ”Le noise”. 
Dette er for fansen. 

Neil Young er alene her. 
Han lager bråk med gitaren sin. 
Fuzz og støy. 
Produsent Daniel Lanois fyller på med noen lyder og drønn her og der. 

Det er på de to nakne låtene uten støy det fungerer bra. 
Slik som på den vakre ”Love and war” og på ”Peaceful valley boulevard”. 
På disse to låtene har Neil Young også en historie å fortelle. 
På mange av de andre låtene vasser han lyriske floskler. 
Det høres ut som om han bare har tatt på seg gitaren, har hatt en tittel klar, og bare latt det stå til på sparket. 

Neil Young har gitt oss mange sterke og gode timer og stunder. 
Dette er ikke en av dem. 
Dette er for fansen. 
