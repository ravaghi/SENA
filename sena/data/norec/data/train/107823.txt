Veronica Akselsen:«Fattige var de som først fikk se» 

(Via music) 

Veronica Akselsen, datter til tatersangeren Elias Akselsen, har laget en av årets beste og mest spennende og nye juleplater. 

Tenåringen har en kraftfull, direkte stemme, og sangene er en blanding av kjente og kjære julesalmer og noen helt nye. 
Her er «Deilig er den himmel blå», «Nu tändes tusen juleljus» og «Eg veit i himmerik ei borg» (i vakker duett med Roy Lønhøiden), side om side med Erik Hillestad og Carolas «Himlen i mitt favn» og Lucia-sangen. 
Blant de nye sangene er tittelmelodien en virkelig perle. 

Veronica Akselsen synger med innlevelse, nærhet og varme. 
Skal du ha én ny juleplate i år, bør du la «Fattige var de som først fikk se», en sjanse. 
