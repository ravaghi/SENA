Eco Punk
Kampen om miljøet utkjempes med brutale midler! 

...er den nåværende råtassen i App Store. 
Spillet er like enkelt som det er fengende, og består i å skate Eco Punk, en punker-kanin, rundt i et trafikkert veikryss for å samle opp søppel. 

Etterhvert dukker det opp politi på elektriske tohjulinger 

Bil = død 

Er jeg uheldig og sneier borti en bil, dør jeg i en pøl av blod. 
Samme hvor hardt eller forsiktig jeg treffer bilen. 
Eco Punk styres med en enkelt fingertupp hvor som helst på skjermen, og den retningen jeg skyver fingeren er den retningen Eco Punk kjører. 

Alt som ligger av rusk og ræl i gatebildet skal plukkes opp, og det gjør jeg enkelt og greit ved å kjøre over tingene. 
Klassisk. 
Eco Punk kan kjøres i tre modi: 
Classic, timebend og blitz; Classic er bare kjør-til-jeg-dør; blitz er nedtelling og i timebend beveger alt seg nøyaktig så kjapt som jeg kjører. 
Sistnevnte er fascinerende, for her kan jeg stoppe helt opp all bevegelse i skjermen for å planlegge neste trekk. 

Miljøkampen 

Etterhvert dukker det opp politi på elektriske tohjulinger og andre kaniner på vespaer samtidig som Eco Punk får gønnere, og kampen om miljøet utkjempes med brutale midler. 
Et kjapt og umiddelbart galskapsspill for de uventede ledige stundene. 

Tips: variér kontrollerinnstillingene i pausemenyen sammen med musikk og lydeffekter. 
Musikken i Eco Punk kan bli litt i overkant etterhvert, men den er farken så fet i starten. 

Dessuten har du ikke prøvd Eco Punk før du har spilt med 'insane'-kontrollerinnstillinger... 

Eco Punk finnes på iPhone, iPod Touch og iPad. 
Anmeldelsen er basert på iPadversjonen. 
