Absurd direktørjobb
Elisabeth Bie tekst 

Eieren av et it-selskap er så oppsatt på å bli likt at han da firmaet ble etablert diktet opp en «direktør for det hele» som fikk skylden for alle upopulære avgjørelser. 
Nå når selskapet skal selges, ser han seg nødt til å leie inn en arbeidsløs skuespiller til å agere denne «direktøren for det hele» både overfor de ansatte og de potensielle kjøperne. 

Sånt blir det så klart forviklinger, og mye moro, av. 
Men humoren er mer svart absurd enn folkelig farse, der drøfting av skuespillerens rolle er et sentralt element. 
For hva skjer når skuespilleren blir moralsk engasjert i det dramaet han er en brikke i? 

Historien inneholder også flere satiriske elementer der det sparkes mot både snobbete finkultur og krikken av denne, og ellers viser det absurde i at det alltid er en sjef over sjefen i forretningslivet, slik at ingen egentlig har ansvaret for de upopulære beslutningene. 

Lars von Trier tar her i bruk en for ham ny stil, noe som særlig vises i fotograferingen. 

Etter en noe treig og forvirrende start blir «Direktøren for det hele» en riktig så fornøyelig opplevelse, mye takket være et svært så opplagt skuespillerensemble. 

Sitt livs rolle: 
Skuespillerdirektøren (Jens Albinus), til venstre, og den ekte direktøren (Peter Gantzler) legger videre komplottplaner i Tivoli. 
