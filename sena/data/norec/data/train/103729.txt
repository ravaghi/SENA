Hilde Heltberg:«Don't Come Closer» 

(Majorstudio) 

Rehabilitering - nå! 

I langt over 20 år har Hilde Heltbergs flotte stemme eksistert bakenfor den norske stjernestatusen, men med «Don't Come Closer» bør hun for alvor trekkes ut av skyggene! 
For dette er rett og slett en nydelig plate, luftig produsert og med klisjéfri og ettertenksom poesihjelp fra tekstmakker Kari Iveland. 
Heltberg har alltid laget fine melodier, og her har hun funnet den perfekte arrangementsbalansen mellom det tyngre («If», «White Walls») og det inderlige («Champagne With The Famous», tittellåten og spesielt «Falling In Love» med sitt modne islett av Emmylou Harris). 
«Come To Me» - en duett med Paal Flaata - innehar også en sjeldent naken prakt. 
Dette er en opptur, Hilde! 
