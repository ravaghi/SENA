Schtimm «Featuring...»
Clearpass/Bonnier Amigo 

Den trondheimsbaserte Saltdal-gruppen Schtimm lurte mange med sitt forrige album «Plays Mrakoslav Vragosh», en coverplate av en fiktiv komponist. 
Denne gangen serverer de et featuring-album, noe som vel må sies å være noe overdrevet det også. 
For den eneste som deltar utenom Bodø Domkirkes Ungdomskor og strykeorkesteret Bodø Sinfonietta, er Hank von Helvete. 
Turbo-vokalisten bidrar med noe ugjenkjennelig stemme på låtene «Waybackthens» og «Idiotsong». 
Men Schtimm skal uansett få lov til å være så hemmelighetsfulle og mystiske de bare vil. 
For bandet har med «Featuring...» levert et solid stykke arbeid. 
Stemmen til den kvinnelige vokalisten B er behagelig hviskende, en blanding av Nina Persson og Kate Bush. 
Sammen med strykearrangementene skaper kombinasjonen mann/kvinne-vokal fin dynamikk. 
Høydepunkter er «I 
Am Dead» og «Mraklands». 
