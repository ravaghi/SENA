Film:Krigens grimme ansikt 

Tett på fire fordømt menn i Afghanistan. 

«Lone Survivor» er en film om et tapt slag og uendelig mange døde fra en episode i Afghanistan i 2005. 

Filmen er basert på en bok skrevet av den ene amerikaneren som kunne fortelle historien. 
(Ingen spoiler dette; filmen heter tross alt «Lone Survivor»). 
Når man ser på rollelisten, er det vel heller ingen svært overraskelse hvem denne overlevende blir; det er Hollywoods lover. 

Det handler om en gruppe soldater som blir sendt dypt inn i fiendeterritorium for å drepe en beryktet krigsherre. 
På vei inn i området blir de avslørt - og, som man gjerne sier: 
Helvete er løs. 

Premissene for det som skjer, er lagt gjennom et innledende fokus på de tøffeste av de tøffe amerikanske soldatene, Navy SEALS. 
Og absolutt alt som skjer senere er sett gjennom deres øyne; gjennomtrente soldater for enhver anledning, et rått macho miljø og -språk, ære, kameraderi og selvoppholdsdrift til the bitter end; det er krigens lover. 

Kvalmt? 
Det kommer an på øyene som ser. 
Filmen bryr seg da heller ikke all verden om den geopolitiske situasjonen eller de store moralske spørsmål. 
Dette er kamp, krig på livet, gjort særdeles realistisk og tett på, grusomt i alt sitt vesen, skittent, smertefullt og jævlig. 
Og ytterst effektivt formidlet. 

Og slik er det, rett og slett. 
