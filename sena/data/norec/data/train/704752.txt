Jakten fortsetter
Like underholdende. 
Hver gang. 

Jeg har forlengst kommet ut av tellingen når det gjelder antall Pokémon-spill vi har anmeldt i Aftenbladet, og jeg gidder ikke sjekke, men det rare er at de fremdeles er like underholdende. 
Hver gang. 

Igjen er du en Pokémon-ranger, og denne gang skal du sørge for at Oblivia ikke styrtes inn i glemselens mørke. 

Tørr humor fungerer fremdeles, det samme gjør de intuitive kontrollene, og det er rart at sånne knøttsmå Pokémon kan være så søte, men det er de. 

Du skal altså ennå få de fluffy vesnene til å hjelpe deg i kampen mot de slemme, og de kan dessuten hjelpe deg å fange andre Pokémon, de forræderske småtassene. 
Jakten på nye venner fortsetter. 
De aller minste vil neppe like at dette er på engelsk, men på den andre siden er det også rart hvor intuitivt dette er, siden du egentlig ikke trenger å skjønne bakgrunnshistorien. 

Pokémon på tv er noe av det mest irriterende som finnes, men du kan som regel være trygg på at spillene holder høy kvalitet. 
Endelig noe i livet som er trygt og forutsigbart, ikke sant? 
