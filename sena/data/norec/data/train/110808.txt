Mhoo: «Talking In The Street»
(Columbia / Sony) 

For lite, for fort. 

Man føler seg unektelig litt kulten her en må sitte og liksom helle kaldt vann i det brusende, tidvis rent ut sagt sydlandske musikalske blodet til denne sympatiske kvartetten fra Tønsberg. 

Entusiasmen er av studentbandtypen, blidt tøysete, og musikken spenner fra streit folk til mariachi-texmex à la Calexico. 
Det harmoneres (på inkonsistent engelsk) med gråtkvalt knekk, det musiseres dyktig, om enn ikke påfallende ildfullt. 
Bandet har mye til felles med indiefolk-eklektikerne Katzenjammer fra Oslo. 

Lettvektigheten er en del av sjarmen. 
Men sjarm tar en bare så langt. 
Mhoo kunne med fordel ha ventet litt til med å lage plate. 

BESTE LÅT: 
«Mary Jane» 

MORTEN STÅLE NILSEN 
