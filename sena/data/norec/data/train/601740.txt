Ullent og blodfattig
Happily lost. 
(Cosmos music group) 

Paperboys har gjort det bra hele dette tiåret takket være mange fengende og uimotståelige later. 
Nå gir vokalist og rapper Vinni ut sin første soloplate. 
Det høres ikke så veldig bra ut. 

Vinni viser at vennekretsen er stor og ålreit. 
Jarle Bernhoft, Timbuktu, Thom Hell, Noora Noor og Tshawe er blant de mange gjestene på «Happily lost». 
Thom Hell er med på å sette farge på tittelkuttet. 
Det er bra, men selve produksjonen og lydbildet er ullent og lite spennende. 
Den hissige og tøffe grooven som gjorde Paperboys til et stort partyband er fraværende. 
Styr unna! 
