Fengende for de minste
Elias er tilbake på det store lerretet. 
Denne gangen får han jobb som redningsskøyte i Storehavn, etter å ha risikert livet i en redningsaksjon. 

Elias og Storegaps hemmelighet 

Norge 2017 

Animasjon/barnefilm 

Regi: 
Simen Alsvik 

Skuespillere: 
Henriette Steenstrup, Dennis Storhøi, Marie Blokhus 

Manus: 
Karsten Fullu og Simen Alsvik. 

Aldersgrense: 
Tillatt for alle 

Men i sin iver glemmer han å ta vare på vennene sine, og opplever at livet i den store og hektiske havna ikke er helt som han drømte om. 

Sigurd Slåttebrekk og Alf Knutsens fortelling om den lille redningsskøyta Elias og de andre karakterene i fiskeværet Lunvik, har resultert i flere bøker, tre spillefilmer og en tv-serie på totalt 91 episoder. 
Tv-serien er solgt til over 100 land og spin-off-produktene har solgt for over 400 millioner kroner bare i Skandinavia. 
Så det er klart at de treffer målgruppen sin. 

Det som trekker ned med spillefilmene, foruten den første «Elias og Kongeskipet» som fungerte ganske bra, er at det blir mer som en utstrukket episode av tv-serien enn en fengslende spillefilm. 

Store deler av filmen er også veldig heseblesende hvor det hastes fra scene til scene, og den mangler timing og naturlig flyt i både handling og dialog. 
De minste vil nok likevel la seg underholde av fargerike karakterer og fengende musikk. 
