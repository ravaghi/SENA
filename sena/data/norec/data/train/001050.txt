Til Beirut for halv maskin
Beirut: 
March Of The Zapotec/Holland 

Dobbelt EP-slipp fra Zach Condon, der den ene viser sunne pek fremover og den andre er temmelig kjedelig. 

Uansett hvor Beirut har lånt sin folkemusikk fra, har han vært flink til å sette sin melodisterke signatur på låtene sine, noe de to nydelige albumene han har bak seg viser. 
På March Of The Zapotec har han dratt på begravelser i Mexico, men åpenbart glemt igjen låtskrivingen hjemme. 
Det er altfor lite Zach Condon i disse låtene; det blir nesten bare instrumentering og form, og da blir ikke dette noe annet enn planking av meksikansk folkemusikk, med ”La Llorona” som det hederlige unntaket. 

Hakket mer spennende er Holland, en EP han krediterer sitt elektropop-alter ego Realpeople; dette er en retning Condon gjør lurt i utforske videre, spesielt når det kan resultere i supre låter som ”My Night With The Prostitute From Marseille” og ”My Wife, Lost In The Wild”. 

Alt i alt har denne dobbel-EPen i det minste laget av godsaker å by på. 
Vent heller på et nytt album, der det er lov å håpe at han utforsker sine Holland-sider ytterligere. 
