HPOfficeJet 150 Mobile All-In-One 

Multifunksjon på farten. 

Alt-i-ett-skrivere med innskanning, kopiering og utskrift har fullstendig utkonkurrert markedet for rene blekkskrive, og de kommer i stadig mer kompakt innpakning. 
Men ingen kan foreløpig måle seg mot OfficeJet 150 fra HP, som er omtrent så stor som et saftig lørdagbrød fra bakeren. 

Dette er en ordentlig mobil alt-i-ett-skriver, og skal ifølge HP være den første i verden i sitt slag. 
Den kommer nemlig med innebygd oppladbart batteri, med kapasitet til utskrift av 500 sider før det må lades igjen. 
500 sider er også det maksimale utskriftsvolumet som anbefales pr måned. 
Merk også at skriveren leveres med høykapasitets blekktanker, som skal holde til 5-600 sider. 
Arkmateren tar 50 ark. 

Vekten på 3,1 kg kan imidlertid være et ankepunkt for mange. 

Til enkel bruk 

Kommunikasjon skjer via USB-porten eller via Bluetooth, sistnevnte er mest aktuelt når du vil skrive ut fra nettbrett og mobiler. 
Vi kunne ønsket oss støtte for trådløst nett (wifi) og AirPrint i tillegg, men det får du altså ikke. 

En oversikt over de tekniske egenskapene finner du her. 

Flere bilder: 

Installerer seg selv 

Installasjonen er rett fram, man setter inn to patroner (en med sort blekk og en med blekktanker for cyan, magenta og gult blekk). 

Installasjon i Windows 8 skjer automatisk. 
Det er ikke nødvendig å bruke den medfølgende driver-CD-en, den er beregnet for eldre Windows-versjoner. 

Skjermen viser en batteriindikator er øverst i høyre hjørne, og hjemskjermen gir deg valgene kopier, skann og foto. 
Sistnevnte ber deg sette inn minnekort (SD/MMC) eller USB-minneplugg på baksiden. 

Om vi ville bruke denne skriveren til bilder til fotoalbumet, er vi imidlertid i tvil om. 
For det første tar det 2 min og 40 sekunder å skrive ut et foto i 10x15 cm, for det andre kan du oppleve å få vertikale striper i bildene. 
Dette skyldes framtrekksmekanismen, og problemet er spesielt godt synlig på mørke felter. 

Striper fra framtrekksmekanismen skjemmer fotoutskriftene 

Skanning/kopiering skjer ved at du mater ett og ett ark, og det må du gjøre manuelt. 
Det er altså ikke denne skriveren du velger dersom du skal skanne fra bøker og magasiner. 
For kontrakter og lignende når du er på farten, er den absolutt dugandes. 

Den generelle kvaliteten på skanner samt utskrifter (blandet tekst/grafikk og ren tekst) er imidlertid absolutt godkjent. 
Skriveren er også temmelig stillegående. 

Man mater dokumentet man vil skanne inn i fronten på skriveren. 
Mens skanneren jobber, skrives kopien ut. 
Det tar ca 1 minutt å kopiere én side. 

Her er våre hastighetsmålinger: 

5 sider tekstutskrift, hurtigmodus: 55 sekunder (kvalitet OK) 3 sider webutskrift, farger, hurtigmodus: 45 sekunder (kvalitet svak) 3 sider webutskift, farger, normalmodus : 1 min 10 sek (kvalitet OK) 
Kopi av dokument, farger: ca 1 minutt 

Konklusjon 

Hvis du er mye på farten i jobben og trenger en alt-i-ett-løsning for skanning og utskrift, er dette en fin løsning. 
Det er imidlertid et stykke opp til hastigheten og kvaliteten du får fra stasjonære alt-i-ett-løsninger, og vi synes også prisen er noe høy. 
Litt mer konkurranse her ville nok gitt lavere pris, tror vi. 

Se våre plusser og minuser i boksen under. 

HP 
OfficeJet 150 Mobile Printer 
