TV-anmeldelse:Litt for mye av det gode 

Truls Svendsen er en av våre norske TV-personligheter som byr aller mest på seg selv. 

Som med friskt mot bruker seg selv og slett ikke er redd for å dumme seg ut for åpen skjerm. 
Ofte til stor glede for alle oss som slett ikke hadde turt å gjøre det samme etter ham. 

- Veldig mye Truls 

Han går på med friskt mot. 
Det gjør han også i «Truls - oppdrag hurtigruten» som har premiere på TV 2 i kveld. 
Her sender hans «gode» venner ham ut på tur med en rekke innlagte utfordringer som han underveis må takle så godt han kan. 

Men etter at han i grunnen har gjort akkurat det samme hver eneste kveld under OL-sendingene fra Sotsji, hadde det kanskje vært greit å gi han en liten pause. 
Eller i hvert fall gitt seerne en pause. 

Isolert sett ikke dårlig 

For det som skjer nå, blir litt for mye av det gode. 
Isolert sett er det ikke dårlig. 
Men det blir veldig mye Truls. 
Det er urettferdig overfor Truls Svendsen også. 

For det han gjør i «Oppdrag hurtigruten» er ikke dårlig. 
Som TV-seere er det ikke vanskelig å identifisere seg med ham. 
Han er seg selv, derfor blir han en av alle oss andre også. 
Det er lett å kjenne på følelsen han har når han ligger ute i havnebassenget i Bergen og plasker rundt i overlevelsesdrakten sin mutt putt alene. 

- Tar mye plass 

Eller når han havner i det som han ikke legger skjul på er hans åpenbart beste element, nemlig som ølbrygger. 
Eller når ha tar utfordringen og kaster seg ut i surfebølgene ved Stadt. 

Det er slett ikke noe galt med noe av det, egentlig. 

Men med fire-fem slike Truls-Stunt i hvert program, synes jeg at TV 2 sliter vel mye på «merkevaren» Truls. 
Jeg tror også vi som TV-seere hadde hatt godt av en liten pause. 
For i dette programkonseptet tar han - akkurat slik det riktignok er meningen - mye plass. 
Nettopp derfor hadde det vært godt i spre litt mer på «godene». 
