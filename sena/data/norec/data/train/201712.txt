OCZ Vertex 450
Med denne serien tar OCZ spranget over i en helt egenutviklet SSD. 

OCZ var tidlig ute med å sette sammen komponenter fra andre leverandører til vellykkede SSD-løsninger. 
Verken flashminnet, SATA-grensesnittet eller selve kontrolleren var utviklet i eget hus, alt var kjøpt inn. 

Gjennom oppkjøp av utviklerne Indilinx og egen utviklingsvirksomhet har OCZ nå etablert seg med en egenutviklet kontroller som har fått navnet Barefoot 3 M10. 
Forløperen ble tidligere brukt i Vector-serien av SSD fra OCZ, som har fått svært gode omtaler. 

I tillegg kjøper nå OCZ hele silisiumplater fra produsentene og pakker selv flashminnet i brikker, nå med 20 nanometers teknikk. 

Dermed er det farvel til Marvel og SandForce kontrollerne, og full fart med den nye serien Vertex 450. 
Her brukes det ikke kompresjon av data før skriving, og alle typer data håndteres like raskt. 

Vertex 450 256 GB 

SSD-en er helt i metall og leveres sammen med en festebrakett til 3,5-tommers brønner, fersteskruer og en installasjonskode til Acronis True Image, for overføring av eksisterende systemdisk til den nye SSD-en. 
Selve programmet må du laste ned selv. 

Høyden er bare 7mm, så den får også plass i slanke bærbare. 

Tilkoblingene er SATA3 - en standard som etter hvert begynner å bli for trang for flashbasert lagring. 
I de nyeste slanke ultrabookene brukes utelukkende miniPCI som kan gi 2,5 ganger raskere overføring mellom hovedkort og SSD. 
De nyeste stasjonære PC-ene har også kortplass for dette i tillegg til de store, standard PCIexpress-plassene. 
OCZ sin nye Vector PCIe-serie for arbeidsstasjoner er foreløpig bare tilgjengelig for standard kortplasser. 

Ytelse 

Det som er viktig med en SSD er ytelsen, spesielt IOPS når du bruker den som systemdisk, som de fleste jo gjør. 
Denne parameteren har fått spesiell oppmerksomhet hos OCZ, og skulle være på høyden med de beste av konkurrentene. 

Vi har testet på en stasjonær PC med Intel Core i5 3570K og 8 GB 1600 MHz minne. 
Vi kjørte vårt standardutvalg av tester og fikk disse resultatene: 

Konklusjon 

Vertex 450 er en utmerket SSD som hevder seg fint i konkurransen, selv om den måler bitte litt lavere på sekvensiell ytelse enn Vertex 3.20 på noen områder. 
Men på IOPS knuser 450 forgjengeren. 
Ytelsen er ellers generelt jevn og høy, og at den ikke bruker kompresjon før lagring gjør at ytelsen også er utmerket uansett datatype. 
Dette er en fordel når man skal overføre store mengder video/bildedata. 

Prismessig ligger den ikke i det aller laveste sjiktet, men i forhold til ytelse ligger den i samme område som konkurrentene. 

Generelt har forholdet mellom pris/ytelse blant konkurrentene jevnet seg ut, slik at det i dag ikke er noen produsenter som skiller seg markant ut på noen vesentlige områder. 
Du får stort sett det du betaler for fra de anerkjente leverandørene hos de anerkjente forhandlerne. 
Og OCZ har nå befestet posisjonen blant de anerkjente leverandørene. 

OCZ Vertex 450 SATA III 2.5" SSD 256GB 
