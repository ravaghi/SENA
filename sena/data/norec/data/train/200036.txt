Apple iPod Nano (5. generasjon)
Den har fått det den manglet, og litt til. 

Den minste "ordentlige" iPoden har blitt oppdatert. 
I det ytre er den svært lik forgjengeren som vi testet i september i fjor, men den har fått langt flere finessser. 

iPod Nano er en spiller som i første rekke er beregnet på ungdom, både prisleie og kapasitet er klare tegn på dette. 
De nye egenskapene føyer seg også inn i dette bildet, men de stenger ikke ute bredere lag av mulige brukere, snarere tvert imot. 

Når det gjelder lyd- og basis musikkfunksjonalitet er det omtrent som på forrige generasjon spiller: 
Ørepluggene er de samme, og er av grei kvalitet. 
Men her finnes lassevis av øreplugger/klokker som gir et langt fyldigere lydbilde sammen med denne spilleren, dersom du ønsker noe mer. 
Men det koster. 

Dette er nytt: 

VideokameraStørre skjerm og høyere oppløsningOverflate i polert aluminiumInnebygd mikrofon og høyttalerInfo-stemmeFM-radio med pause/opptakGenius MixPedometer 

Videokameraet tar opp i VGA-oppløsning i 30 fps, liggende eller stående i H.264. 
Lyden tas opp i mono. 

Du kan velge mellom å ta opp video i normalt format, eller med effekter. 
Disse inkluderer svart-hvitt, sepia, kornet film, strukket, bulk, kaleidoskop, varmefølsomt, røntgen, kameraovervåkning, kyborg, uskarp bevegelse, speiling, lystunnel og virvel. 

Merk deg at det ikke er mulig å legge til effektene etterpå, dette må gjøres under opptak. 

Generelt kan videofunksjonen sammenlignes med video på en mobiltelefon. 
Det er først og fremst ment å være for moro, og erstatter ikke et ordentlig videokamera. 
Kvaliteten på det du filmer blir absolutt kurant, men en enkel ting som å filme severdigheter utendørs er f.eks. vrient fordi du i sterkt lys får problemer med å se hva du filmer. 

Kameraet fokuserer raskt, og skifte av fokus når motivet flytter seg - eller du flytter deg - gjøres uten særlige generende effekter. 

Det samme gjelder endringer i lysstyrke, når du går fra mørke til lyse motiver følger kameraet etter på en behagelig måte. 

Hvitbalansen var ikke helt på topp, rosa blir lett til lilla, men det er jo også pent... 

Motiv i jevn bevegelse gjengis ikke helt uten hakking, men vi har sett det langt verre. 

Skjermen er nå 2,2 tommer stor og har en oppløsning på 376x240 (den forrige var på 320x240). 
Vekten og dimensjonene er de samme som før: 36 gram og ca 91 x 39 x 6 mm 

Overflaten er behagelig og gir inntrykk av god kvalitet. 
Vårt sølvfargete testeksemplar er ikke i nærheten av å være så følsom for fingermerker som f.eks. iPhone. 

Fasongen gjør den ikke ideell å filme med, den er rett og slett litt for liten til å være behagelig for normale voksne hender. 

Endelig FM-radio! 

Mange har savnet innebygd radio på iPod. 
Som tilleggsutstyr har det vært å få kjøpt fra Apple og andre, men det er selvsagt mer praktisk at det sitter i selve enheten. 

Man må koble til en kabel i hodetelefonutgangen for å få mottak, det er ingen innebygd antenne. 
Du kan altså koble til et lite anlegg for å høre radio via høyttalere, eller bruke ørepluggene for å bare høre for deg selv. 

Radioen fungerte fint ute, innendørs var det langt verre. 
Dekningen avhenger av beliggenhet, bygningsmasse, konstruksjon og en rekke andre faktorer. 

En av de smarteste egenskapene er Live Pause funksjonen. 
Skjer det noe mens du hører på radio, som du er nødt til å ta deg av, kan du bare sette på pausefunksjonen. 
Da kan du fortsette å lytte der du ble avbrutt, eller spole tilbake til 15 minutter før du satte den i pause. 
Du kan også spole forover i opptaktet helt fram til du tar igjen sendingen. 

Skritteller 

Forrige versjon var utstyrt med aksellerometer, som registrerer bevegelse/endring i posisjon. 
I den nye iPod Nano er dette videreutviklet og fungerer som pedometer. 
Du kan sette den til å telle alle skritt du tar, og få oversikt over bevegelsene dine, også dag for dag. 
Du kan oppgi vekten din, så oppgir den også kaloribruken. 

Nano støtter også Nike+ for de som vil ha en mer omfattende og presis måling av treningsaktivitetene. 

Dommen 

iPod Nano har blitt voksen, det eneste man kan innvende er vel at den ikke har vanlig kamera. 
Grunnen til dette er i følge Steve Jobs at det krever mer plass til optikk og autofokus enn det som er tilgjengelig. 

Som liten musikk- og mediespiller er den blant de aller beste, den kommer i mange stilige farger og integrasjonen med iTunes gjør den enkel å bruke, så lenge man er med på Apples noter. 

iItunes 9, som er påkrevet for å bruke den nye iPod Nano, byr nå på et mer oversiktlig og enklere grensesnitt. 
Det er lettere både å høre og kjøpe musikk. 
Samtidig er det endelig mulig å dele musikken mellom flere maskiner og flere iPods/iPhones i hjemmenettverket. 

Fortsetter det slik kan det ende med at vi begynner å like iTunes ... 
