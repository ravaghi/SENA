George Michael:«Patience» 

(Sony Music) 

George Michael klarer ikke å innfri forventningene på sitt nye album «Patience». 

Det har gått hele seks år siden han ga ut «Faith», hans siste album med egne sanger, og fire år siden han laget egne versjoner av andres slagere på «Songs from the last century». 
I forventning og med tålmodighet har vi ventet. 
Ventet på hva? 

Neppe dette. 

«Patience» er et album som bare innfrir i korte perioder, et album som i store deler skuffer. 

«Patience» gir oss en blanding av ballader og funky låter. 
De funky bidragene løfter til en viss grad plata, men balladene er mange og kjedelige. 
George Michael har tidligere vist han kunne skrive gode ballader. 
Det virker som han ikke makter det lenger. 
Blant de rolige låtene inneholder «Patience» «John and Elvis are dead», den beste av de nye, rolige sangene. 
George Michael har også tørktet støvet av «Freek» som han ga ut i 2002, nå i ny 2004-versjon. 
Sammen med «Flawless (City to City)» og «Shoot the dog» er dette platens beste spor, sanger som minner litt om den gamle, gode George Michael. 

«Patience» er et album som aldri løfter og tar helt av. 
