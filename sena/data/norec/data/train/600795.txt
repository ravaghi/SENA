Bombastisk action
Manus: John Brancato. 
Michael Ferris. 

Skuespillere: Christian Bale. 
Sam Worthington. 
Anton Yelchin. 
Jadagrace. 
Helena Bonham Carter. 

Sensur: 
15 år 

Det er 18 år siden Arnold Schwarzenegger vendte kneipkakekjaken mot publikum og kvad med aksent så tykk som stivnet risengryngrøt: 
”I'll be back”. 

Her er oppfølgeren til de to ”Terminator”-filmene. 
Året er satt til det post-apokalyptiske 2018, hvor John Connor er mannen hvis skjebne synes å være en form for Kristus-skikkelse: 
Han skal lede menneskenes motstand mot Skynet og dets hær av ulike Terminatorer. 

John Connor tolkes seriøst som en dødsannonse av Christian Bale. 
Forøvrig: 
Et bombastisk og muskuløst drønn av en actionfilm. 
Og hør: 
Det legges i ovnen for opptenning av en etterfølger. 
Og det dukker opp en overraskelse… 
