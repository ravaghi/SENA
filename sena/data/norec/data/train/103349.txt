Lloyd Banks «The Hunger For More»
(Interscope/Universal) 

Passe tøft fra G-Unit-medlem 

Snart kommer Lloyd Banks til Oslo og hip hop-festivalen Interstate sammen med 50 Cent og resten av G-Unit. 
Lloyd Banks' debutplate starter med tøffe «Ain't No Click» og «Playboy», men dessverre klarer ikke Lloyd helt å følge opp dette albumet igjennom. 
22-åringen fra Queens har sin bøllebakgrunn i orden. 
Faren tilbrakte mesteparten av barndommen hans på bar, og selv droppet Lloyd tidlig ut av skolen. 
Men uansett tøff bakgrunn kommer Lloyd Banks i skyggen av sin bråkmakervenn 50 Cent. 
Også musikken og tekstene er mindre røffe enn 50 sine. 
Nate Dogg, Eminem og Snoop Dogg bidrar på «The Hunger For More», og gjør at plata blir løftet flere hakk. 

MARIT AABY VEBENSTAD 
