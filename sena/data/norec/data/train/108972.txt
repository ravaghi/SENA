Plateanmeldelse:Don Martin - «Mann for min hatt» 

Don Martin, internasjonal utgave. 

ALBUM: 
HIPHOP 
Don Martin «Mann for min hatt» (Tee Productions) 

Det er under ett år siden Don Martin ga ut sin forrige plate (som han fikk Spellemann for), men «Mann for min hatt» bærer ikke preg av å være b-varer fra denne. 

Og denne gangen retter Don Martin blikket også ut av Oslo, selv om det er plass til litt old school-shit også. 
Som når Don Martin takker - eller tagger, om du vil - for seg som sprayboksartist ved å gi gode råd til neste generasjon. 

Tekstene har blitt til på ulike reiser i flere verdensdeler, og platen - også nå produsert av Tommy Tee - heves av et farverikt knippe gjesteartister som - med all mulig respekt - ofte spytter bedre enn hovedpersonen selv. 

Det er tekstene som er Don Martins styrke, og her er det hjerneføde nok over Tommy Tees karakteristiske, ofte monotone beats. 

Mann for sin hatt, helt klart. 

BESTE SPOR: 
«Hei livet (vinternatta)» 
