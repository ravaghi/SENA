OnklP – «Vinsjan på kaia»:
Skaper OnklP den samme magien med en folkelig klassiker slik kompis Vinni gjorde med Halvdan Sivertsens «Sommerfuggel i vinterland» i den første sesongen av «Hver gang vi møtes»? 
Vel, nesten. 
Onkelen er en bedre rapper enn sanger, noe som gjør han tydelig nervøs i starten. 
Men flyten kommer med onkelens egne tilleggsord til Idar Linds originaltekst, og det er ingen som kan ta fra han rause doser med smartness. 
Å strippe ned låta til kun pianoakkompagnement er nemlig genialt – da blir ordene - selve historien, som i onkelens tilfelle blir ny - stående i sitt fortjente, nakne fokus. 
