Det voksne barn
Regi: 
Michel Gondry. 
Fransk/italiensk - tillatt for alle, egnet ungdom/voksne. 

STJERNER: 
Gael Garcia Bernal, Charlotte Gainsbourg, Alain Chabat, Miou-Miou, Pierre Vaneck. 

HANDLING: 
Da faren dør, flytter den unge mannen fra Mexico til sin mors hjemby, Paris. 
Der får han seg en elendig jobb og forelsker seg hjelpeløst i piken over gangen. 
Mannens store problem er at han delvis lever i den virkelige verden, delvis i sine drømmer; et voksent barn. 

DOM: 
Regisør Gondry har til munter gagns utforsket minefeltet mellom virkelighet og fantasi tidligere i den moderne klassikeren «Evig solskinn i et plettfritt sinn» (2004). 
Dette er en mye «mindre» film. 
Men intelligent, lekende, underfundig, velspilt og meget god underholdning. 
Primært for et voksent publikum, vil jeg tro. 
