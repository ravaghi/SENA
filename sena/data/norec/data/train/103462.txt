Heart:«Jupiters Darling» 

(Eagle records) 

18 melodier til tross, dette albumet klarer ikke å fenge meg. 

Søstrene Ann & Nancy Wilson er frontpersonene i Heart, som i 1987 hadde slager med «Alone» og tre år senere med «All I wanna do is make love to you». 
Det hjelper lite. 
På deres første plate på over ti år klarer de ikke følge opp dette. 
«Jupiters Darling» er en blanding med pop og rockelåter der gjestemusikerne Jerry Cantrell fra Alice in Chaina og Pearl Jams Mike McCready er sentrale. 
Det er en slags opprørsstemning rundt rockelåta «Oldest Story In The World», uten at dette hjelper noe særlig. 

Heart kommer bedre fra det med poplåter som «Things» og «Make me», selv om de ikke er mye å skryte av. 
Er du ikke svoren, trofast Heart-fan siden slutten på 1980-tallet, er dette et album du godt kan glemme. 
