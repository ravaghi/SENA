Fine sanger
Men ikke så fin skive. 

CD: 
Midt i Anna Järvinens andre album dukker det opp en rockelåt med gitarfuzz og allting, som om for å understreke hvor friksjonsløse de foregående fem låtene var. 

Det er oppsiktsvekkende hvor lite rocka ovennevnte sang trenger å være for å virke rent skitten på denne sporlista, full som den er av — tidvis riktig fine — svenskspråklige viser i overmåte smakfullt produsert som adult contemporary. 

« Man Var Bland Molnen » Anna Järvinen 

3 

Plateselskap HAPNA/PLAYGROUND 

Plata er som helhet en veritabel sjekkliste av pene lyder, men foruten enkelte av strykerpartiene og Dungen-gitarist Reine Fiske, gir de sjelden låtene noe de ikke hadde i utgangspunktet. 

Og i like mange tilfeller som de pene lydene hjelper, skader de faktisk kvaliteten på skiva som helhet (koringa på åpningsspor «Låt Det Dö», for å ta et konkret eksempel). 

Det er pussig å høre ei plate hvis arrangementer og miksing synes aktivt å distrahere deg fra låtskriverens talent. 

musikkkulturanmeldelseplatemusikkanmeldelser 

Del på facebook Lik Dagbladet Musikk på Facebook 
Del på facebookRapporter om feil i artikkelen 
