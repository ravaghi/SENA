Restemat med smaken intakt
For halvannet år siden ble New Order gjenforent for andre gang, da uten mesterbassist Peter Hook. 
Bruddet mellom Hook og bandet ble fulgt av mye krangling, og "Waiting for the sirens' call" fra 2005 er blitt stående som det siste albumet. 
Inntil nå. 

"Lost sirens" er av åtte sanger som ikke fikk plass på den forrige platen. 
Meningen var egentlig å gi dem ut rett i etterkant av denne, og kuttene er slett ikke noe dårligere enn de som slapp gjennom nåløyet. 
I 2005 fløt New Order på gamle bragder, men de fløt godt. 
Det er biter av Velvet Underground å spore her og doser av synth for dansegulvet. 
Vokalen til Bernhard Sumner er en nytelse. 
Ingen klassiske kutt, men solid håndverk fra et av Englands beste band. 
Og trolig det siste vi får høre med Peter Hook i New Order. 

Beste spor: 
"Sugarcane", "Hellbent", "I've got a feeling". 
