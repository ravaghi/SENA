Red Hot Chili Peppers:Live in Hyde Park 

(Warner) 

Tam Chili. 

Fullstendig uinteressant utgivelse fra et band som taper seg mer og mer ettersom årene går. 
Et dobbeltalbum med opptak fra tre konserter i Hyde Park blir rett og slett for mye. 
Bandet kunne med fordel begrenset seg til én CD. Ok, vi får høre litt festivalsus og applaus fra konserten, men det er også alt. 
Lyden er ikke spesielt bra, og det hele blir bare dørgende kjedelig. 
At resultatet er såpass mislykket, har selvfølgelig mye med valget av låter å gjøre. 
Red Hot Chili Peppers hadde tjent på å ta med noen låter fra tidligere i karrieren, da det i hvert fall var litt futt igjen i dem. 
Faktisk er siste låten, «Give It Away», det eneste høydepunktet på denne langdryge affæren. 
En flau versjon av Donna Summers «I Feel Love» og et par nye låter («Rolling Sly Stone» og «Leverage of Space») trekker heller ikke opp inntrykket. 

MARIT AABY VEBENSTAD 
