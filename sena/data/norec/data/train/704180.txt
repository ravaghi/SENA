Blå finne
36 år gamle Erja Lyytinen fra småbyen Kuopio i Finland begynner å få en solid katalog. 
Hun har vært med på ulike ting, og dette er hennes femte soloalbum. 
Lyytinen har et bra tak på slidegitaren og låtskrivingen og framstår som en mykere versjon av Bonnie Riatt – og hun har med Alan Darby, som har jobbet med Riatt. 
I tillegg er Son House et forbilde, og hun inkluderer hans "Death letter". 
Et trivelig bluesalbum, selv om eggen kunne vært skarpere. 

Beste spor: 
"Change of season". 
