Young Buck:«Straight Outta Cashville» 

(G Unit/Interscope) 

Sammen med 50 Cent og Lloyd Banks utgjør Nashville-gutten Young Buck rapkollektivet G Unit. 
Det er mulig at disse tre burde konsentrere seg om å gi ut færre og bedre plater, i stedet for å være med på hverandres soloprosjekter hele tida. 
Åpningslåta «I'm a Soldier», med kompis 50 Cent på vokal, kunne likså godt vært med på en G Unit-plate, og det er det som blir litt feil. 
Young Buck stjeler sin mer berømte venn hele tiden, spesielt ved å kopiere 50s typiske «syngerefrenger». 
Dessuten namedropper han G Unit til det kjedsommelige. 
«Straight Outta Cashville» inneholder tam gangsta-rap der Young Bucks gnåler om damer, dop, penger og pistoler. 
Den eneste kule låta på albumet er «Bang Bang», der Young Buck har samplet Sonny Bono/Nancy Sinatra-låta med samme tittel. 

MARIT AABY VEBENSTAD 
