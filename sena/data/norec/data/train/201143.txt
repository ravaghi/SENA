OCZ Vertex2 SSD 120GB 

Prisene på superraske SSD har falt, vi har testet. 

SSD-en regnes som harddisken etterfølger. 
I motsetning til harddiskens mekaniske, roterende plater, er SSD-en basert på flashminne. 
Ikke noen bevegelige deler, veier nesten ingenting, støyer ikke, og tåler langt mer juling. 
Les mer om SSD-teknikken i i denne artikkelen. 

I mars testet vi en Intel X-25M SSD på 80 GB som systemdisk i vår hoved-PC hjemme. 
Grunnen til at vi valgte denne SSD-en var at den var prisgunstigst på den tiden, i forhold til egenskaper og ytelse. 
Prisen lå på i overkant av 1800 kroner. 
I skrivende stund et halvt år senere har prisen falt til 1450 kroner. 

Ytelsen var i toppklasse på lesing, men på skriving var den langt fra like rask og leverte bare rundt en tredjedel av lesehastigheten. 
Men den var stabil og ytelsen falt ikke påtagelig etter en tids bruk som på en del andre SSD-er, av mindre anerkjente merker. 

Litt senere på året dukket OCZ Vertex 2 opp med en SSD med en nyutviklet, kraftigere kontroller. 
Den skulle levere omtrent like gode lese og skrivehastigheter, enda et hakk over Intels prestasjoner. 

Men prisen på 120 GB utgaven lå på over det dobbelte av det vi betalte for vår 80 GB Intel SSD, den lå på rundt 4000 kroner. 

Prisras 

Men prisen sank jevnt og trutt utover sommeren. 
For noen få uker siden hadde prisen havnet nede på 1849 kroner hos Netshop.no, og det var tid for å handle. 

Det er interessant å merke seg at prisnivået på akkurat den størrelsen fremdeles spriker kraftig. 
I skrivende stund er det butikker som tar nærmere 3000 kroner for den samme enheten. 

I pakken 

Innpakningen er uvanlig god til disk å være, med disken plassert i godt beskyttende skumplast. 
Det følger også med en plate for innfesting i 3,5-tommers brønn og passende skruer. 

Ingen programvare følger med, skal du overføre data fra en eksisterende systemdisk må du ordne dette på egen hånd. 

Ytelse 

Intel X-25M SSD har en oppgitt leseytelse på opptil 250 MB/sek og skriveytelse på 70 MB/sek. 
Siden leseytelsen er viktigst for en disk som brukes i en vanlig PC som systemdisk funger Intel X-25M utmerket. 

OCZ Vertex 2 har en oppgitt ytelse på opptil 285 MB/sek og skriveytelse på 275 MB/sek og en maks vedvarende skriveytelse på 250 MB/sek. 

Hvordan arter denne forskjellen seg i praksis på en systemdisk? 
Hvis man bruker andre disker til å lagre datafilene sine - noe de fleste av oss er nødt til så lenge SSD er såpass dyrt - så er det håndtering av vekslefilen som går raskere ved høy skriveytelse. 
Dette opplever man som regel bare når man kjører tunge programmer som håndterer mye data, men det er jo også da man trenger den ekstra ytelsen. 

Vi kjørte flere forskjellige testprogrammer og noen sammenligninger: 

Mest interessant er PCMarks Vantage som måler ytelsen ved å kjøre faktiske programmer: 

Konklusjon 

OCZ vinner på de rene målingene, og også i den mer praktiske orienterte testen er den et strå vassere. 

Vurderer vi pris/kapasitet ligger OCZ Vertex 2 også bedre an enn Intel, selv om vi ikke kan sammenligne direkte. 
Produktene har forskjellige kapasiteter, men 80 GB Intel og 120 GB OCZ gir hver for seg mest for pengene sammenlignet med andre størrelser fra samme produsent. 

Så hvis du fikk igjen skattepenger og vil ha mest mulig forbedring av ytelse i PC-en din for pengene - kjøp en SSD som systemdisk. 
