Lindsay Lohan «Speak»
(Casablanca/Universal) 

Skuespiller som debuterer med et album med en liten norsk tilknytning. 

Det amerikanske tenåringsidolet Lindsay Lohan, som blant annet er kjent for sine roller i TV-reklamer, prøver seg som artist med et album der «Idol»-dommer David Eriksen har vært med og skrevet «To know your name». 
Sangen er også delvis spilt inn i Oslo med norske musikere. 

Lindsay har selv vært med og skrevet fem av de tolv sangene på platen. 
Hun vil gjerne vise seg frem som en tøff jente som liker å fremføre rockebaserte låter ispedd enkelte ballader. 

Resultatet er ikke helt vellykket, og det er langt mellom de sangene det er verdt å bruke mye tid og høre på. 

Best kommer hun fra «Nobody 'til you» og de rolige balladene «Disconnected» og «Symptoms of you». 
Lindsay Lohan klarer neppe å etablere seg som artist med dette debutalbumet. 
