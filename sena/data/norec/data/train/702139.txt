Skøyeraktig Besson-mumie
Det er ikke mye å bli redd for når Adele møter Faraos lege-spøkelse. 

Adele and the secret of the mummy (Les aventures extraordinaires d'Adele Blanc-Sec): 
Fransk eventyrkomedie. 
2010. 
1 time, 43 minutter. 
11 år. 
Regi: Luc Besson. 
Med: 
Louise Bourgoin, Mathieu Amalric, Gilles Lellouche. 

Dette er en litt overraskende Luc Besson-komedie, for den er laget med en bildebok-mild og dimanche-lys skøyeraktighet. 
Dame stjeler mummien til en svunnen farao, og vanligvis fører seriøst plastra egyptere til at skorpioner kryper ut av slitte britiske øyenhuler, og så kommer havet veltende over skjelettene. 
Men ikke her. 
Mummien stilles opp i en lunsjvennlig Paris-leilighet rundt 1911, og ikke en gang vegetarianere vil bli skremt når han begynner å vandre rundt. 

Det starter med can can på Den røde mølle. 
Departementssjef sender blomster til hovedskreversken. 
Ferdinand kommer til Place de pyramides – han ser det rare lyset fra professor oldings hus. 
Der svever ting i rommet. 
I museet på andre siden av Seinen: 
Egg klekkes. 
Dinosaur-fugl kommer ut, og professoren deler sjel med kyllingen. 

Nei. 
Ikke send tante i seng. 
Det er bare koselig. 
Dette er en slags Knoll og Tott-hygge. 
Besson har laget en film der de deilig uskjønne og rare fjesene til franske1911-menner skaper en karikaturisk fornemmelse av ufarlighet. 

Så til Adele Blanc-Sec (en snedig omformulering av halvtørr hvitvin). 
Hun er en frisk og fanten-feminin oppdagerske, men søstera er stillferdig sjuk fordi en hattenål er stukket inn i hjernen. 
Adele vil oppvekke faraos livlege for at han skal helbrede dama. 
Det er faktisk merkeligere enn å ringe Snåsamannen. 

Adele spilles av Louise Bourgoin fra Bretagne som har vært kjæreste med popstjerna Julien Doré og antakelig er årsaken til Bessons strålende humør. 
Hun har den klassiske kvinnerollens evne til å være frekk på en umandig måte, og dama bærer den sjarmerende dustefilmen. 

Historien er tatt fra en tegneserie, så det er en forklaring på alt. 
