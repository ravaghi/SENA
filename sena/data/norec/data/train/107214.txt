Queen Bees:«Queen Bees» 

(Odeon/ EMI) 

Ny, norsk trio platedebuterer med amerikansk musikk i sentrum. 

Trioen Marianne Antonsen, Rita Eriksen og Anita Skorgan utgjør Dronningbiene. 
De er velkjente artister med helt andre uttrykk enn denne kvinnetrioen som her synger på engelsk. 
Damene har valgt amerikansk musikk fra 1960-, 70- og 80-årene med låtskrivere som Bob Dylan, Graham Nash, Neil Young, Tom Waits og James Taylor. 

Kvinnene har gode stemmer som kler disse småmelankolske popsangene i melodier du vanligvis ikke forbinder med denne trioen. 
Det er i lange perioder vakkert og innsmigrende, men enkelte ganger litt for snilt og lite musikalsk utfordrende. 

Queen Bees summer best i sanger som «Ol'55», «Harvest moon» og band-kjenningen «Queen Bees». 
