Har Dave Grohl mistet grepet?
Foo Fighters høres matlei ut på ny singel. 

LÅT: 
Foo Fighters har alltid vært et låtband. 
Bandet har få store kataloghøydepunkt å vise til, kanskje med unntak av debuten og «The Colour and the Shape». 

Likevel har Dave Grohl hatt en unik evne til å skyte et par blinkskudd for hver utgivelse. 
Noe som betyr at snart 20 år ute i Foo-karrieren er mengden hits så stor at bandet på bakgrunn av det, uproblematisk kan lage festaften i 20 nye år. 

Godt er det, for første smakebit fra det forestående albumet, tyder på at Grohl ikke har vært like stødig på hånden i denne omgangen. 

Det er lite som overrasker her og refrenget har verken den nerven eller det umiddelbare stinget som kjennetegner en Foo Fighters-vinner. 

Det smaker formel og rutine, og et Foo Fighters på autopilot blir fort ganske trauste saker. 
Selv om Nirvana-produsent Butch Wig har gitt «Rope» en ok innpakning. 
