Best i mellomklassen
Her er de to radioene i det midtre prissjiktet som klarte seg best i vår test: 

Taiwan-selskapet Sangean har i mange år vært kjent for sine rimelige og gode kortbølgeradioer. 
Heldigvis har de fulgt med i timen også i DAB-alderen. 

Her får du både strøm- og batteridrift med opplading i selve radioen (fire store klasse D-batterier borger for lang driftstid), Bluetooth, klokkeradio og finfin lyd størrelsen tatt i betraktning. 

Og ikke minst: hele fem stasjonsknapper som er enkle å programmere. 

Vi gir også pluss for raskere innlasting av DAB-stasjoner enn konkurrentene. 
Og alt sammen for en drøy tusenlapp. 

Geneva Sound Touring S 

Geneva er et designmerke som har fått stadig større innpass i norske hjem. 
Til nesten 2.000 kroner ser denne knøttlille radioen nærmest ut som svindel. 
All tvil forsvinner likevel når vi skrur den på. 

Her er det godlyd som får langt større radioer til å blekne. 
Noe særlig bass får du ikke, men den som er der skinner. 
Alle detaljer oppover i lydbildet kommer godt fram. 
Geneva har kuttet ut fargeskjerm, og lar deg istedet få vite hvilken stasjon du lytter på gjennom et rødt lys. 

Bluetooth er på plass, og betjening er svært enkel og logisk. 
Innebygd oppladbart batteri. 
