Spillanmeldelse:«Super Street Fighter IV 3D Edition» 

(VG Nett) 
«Street Fighter» leverer det beste spillet du kan kjøpe til din nye 3DS ved lansering. 

«Street Fighter IV» var et fantastisk spill, som ble ytterligere finjustert og optimalisert i superversjonen som kom noe senere. 
Og hele den slagkraftige briljansen har på magisk vis fått plass i lommeformat - i 3D. 

Den ekstra dimensjonen bringer i og for seg ikke så mye nytt til torgs - men det trengs jo ærlig talt ikke heller. 
En litt halvveis påklistra modus lar deg spille fra en noe klønete vinkel, men i bunn og grunn er dette den storslagne dengefesten som finnes på store konsoller. 

Og kontrollen sitter som den skal. 
Den lille analoge stikka er god og presis, og den trykksensitive skjermen gjøres om til fire ekstra knapper du kan konfigurere etter eget ønske. 

«Super Street Fighter IV» er det sterkeste kortet til Nintendo 3DS ved lansering. 
Det håndterer den nye 3D-grafikken best av de spillene vi har testet. 
Men fremfor alt er det fortsatt et uforskammet velbalansert fightingspill. 
Det er bare så synd at vi har spilt dette i hundrevis av timer allerede. 

PS: 
I salg fra fredag 25. mars. 

SUPER STREET FIGHTER IV: 3D EDITION Plattform: 
Nintendo 3DS Genre: 
Slåssespill Alder: 12 Utvikler: 
Capcom Utgiver: 
Capcom Mer info 
