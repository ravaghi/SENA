Kaia Huuse:«Trist og fint» 

(Novise) 

Med sin nye CD «Trist og fint» har Kaia Huuse laget sitt beste album til dags dato. 

Hennes fjerde soloplate siden debuten «De som kan noe annet» fra 1998, er i det musikalske skjæringspunktet mellom vise og pop, men mest visebasert. 
Kaia Huuse skriver i tillegg til gode melodier også tekster som er gode historier, enkelte sanger lyriske, andre morsomme. 
Hun har god stemme, og gir sangene liv. 

For første gang på plate får hun hjelp av andre til å skrive sanger for seg: 
Kjæresten Jan Eggum og Morten Abel bidrar med to sanger: Abels «Svigermors drøm», der Huse synger duett med Eggum, er en av platens morsomste og beste sanger, mens Eggums «Sangfugl» viser Huuse fra en mer lyrisk side. 

Kaia Huuse viser at det går godt an å skrive gode sanger på norsk. 
Lytt f.eks. til «Hæ?» 
,«Snart ung» og «Nok en dag på kontoret», og du vil sannsynligvis bli overbevist. 
