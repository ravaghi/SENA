Plateanmeldelse:Phoenix 
- «Bankrupt!» 

Gjør det de kan. 
Og litt til. 

Norge er et rart land. 
Franske Phoenix var digre her da veldig få andre brydde seg om dem, men da de fikk sitt store internasjonale gjennombrudd med «Wolfgang Amadeus Phoenix» (2009) ble de tilgodesett med én uke på VG-lista, på 39. plass. 
(Likevel navnedropper de «scandinavian leather» her.) 

Også på album nummer fem lener kvartetten seg på syttitallslydende, glossy radiopop med et vegg-til-vegg-teppe av vellyd. 

Låtmessig stiller de imidlertid med et knippe høydepunkter så sprudlende at vi nok må tilbake til debuten «United» (2000) for å finne maken. 

Problemet er albumets synth-tunge, dvelende, nesten Simple Minds-aktige midtparti, som dessverre tvinger frem det kjedeligste man kan skrive i en anmeldelse: 
De burde holdt seg til det de kan best. 

BESTE LÅT: 
«The Real Thing» 
