Huawei Mate 10 Pro
Mate 10 Pro er Android-telefonen vi holder som årets beste. 
Den er lynrask i daglig bruk og har et stort batteri som lades ekstremt fort. 
Det er også Huaweis første mobiltelefon som er vanntett, og den har et flott design med en seks tommers AMOLED-skjerm pakket inn i tynne skjermkanter. 

Fingeravtrykksleseren på baksiden er lett å nå og låser kjapt opp telefonen, i tillegg til at den har flere funksjoner. 
Dobbeltkameraet på baksiden gir deg svært gode bilder, og plugger du den i en TV, kan du bruke den som en PC. 
Mate 10 Pro støtter dessuten to SIM-kort og har 128 GB lagringsplass, som burde holde for de fleste. 
