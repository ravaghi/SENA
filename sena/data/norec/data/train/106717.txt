Sugarland:«Twice The Speed Of Life» 

(Mercury / Universal) 

Bedre country-pop skal du lete lenge etter. 

Sugarland kom fra det store intet og braste rett inn på VG-listas femtendeplass forrige uke, hvilket ikke er ufortjent. 
Trioen består av låtskriverne Kristen Hall, Kristian Bush (som noen kanskje husker fra duoen Billy Pilgrim) og Jennifer Nettles, som i tillegg både ser svært bra ut og har en skarp, distinkt stemme som skapt for country-genren. 
Platen er uhyre radiovennlig og nesten polert. 
Her ligger kanskje også det eneste aberet: 
Mangel på røffere kanter gjør at platen mister litt dynamikk og spenningsmomenter, men bevares - hvorfor vente på den nye Dixie Chicks-platen når du kan skaffe deg Sugarland? 
