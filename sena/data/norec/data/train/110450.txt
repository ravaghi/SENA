Laber quiz-kopi
Det er visst vanskelig å finne opp quiz-kruttet på nytt. 

Dette skal være et spill for hele familien, der man konkurrerer om filmkunnskap. 
Av og til bruker man den store knappen og av og til de fargede knappene. 
Lyder det kjent? 
Jepp, dette er mistenkelig likt Playstation-hiten «Buzz». 

Og det stopper ikke der - stemmen til utspørreren er veldig lik Buzz sin, og han er minst like frekk! 
De snåle deltakerne og den humoristiske poengutdelingen, er også veldig likt Buzz-konseptet. 

Man spiller slik: 
Det blir vist klipp fra ulike filmsnutter, og etterpå får deltakerne spørsmål fra filmen. 
Spørsmålene kan omhandle alt fra hvilket årstall filmen ble spilt inn til hva slags frukt skuespilleren nevnte i klippet. 

Man må altså både ha kunnskap om selve filmen og et skarpt øre, for å score mest mulig poeng. 
Innimellom får man andre typer quiz - for eksempel «gjett på et forvrengt ansikt», «se hva slags film et barn har forsøkt å tegne» og «gjett ut fra en og en setning om filmen». 

Spillet utgir seg for å være et familiespill. 
Det nærmeste det kommer barnevennlig er den norske talen. 
Burde det ikke vært flere ungdomsfilmer med? 
Her er det utrolig mange gamle filmer, og voksenfilmer med høy aldersgrense. 

Vanskelig er det også. 
Jeg har hatt filmkunnskap på skolen og har stor interesse for film, men kunne ikke svare på halvparten av spørsmålene. 

En annen innvending er måten man spiller på. 
Det er ofte svært vanskelig for enkelte å slippe til når man skal trykke raskest mulig på den store knappen. 
Da ender det som regel med at en vinner på flaks, og det blir or dumt. 
