Reddet av læreren
Regi: Richard LaGravenese. 
Genre: 
Drama. 
Amerikansk. 
15 års aldersgrense. 

Oppskriftsmessig, men effektivt rørende om lærer som kjemper for elevenes selvrespekt. 

STJERNER: Hilary Swank, Patrick Dempsey, Scott Glenn, Imelda Staunton, April Lee Hernandez. 

HANDLER OM: 
Basert på en sann historie fra 1992: bare to år etter en blodig bykrig i Los Angeles, trår den altfor prektige og tilsynelatende farlig naive, bare 23 år gamle læreren Erin, inn i klasserom 203. 
Hun er idealist. 
Men klasserommet er i seg selv en krigssone, et speilbilde av den voldelige gjengverden utenfor skoleportene.Erin har alle odds mot seg. 
Men en unik intuisjon med seg. 
Og langsomt, langsomt vinner hun elevenes tillit og viser dem veien mot et verdigere liv. 

DOM: 
Lærer-som-redder-håpløse-storbyelever er nesten en genre i seg selv. 
Og «Freedom Writers» følger de fleste formularene. 
Likevel, og til tross for tilbørlige mengder opplagt følelsesmasserende virkemidler, ligger det en kjerne av ekte engasjement, sann menneskelighet og rørende sannheter i denne historien. 
