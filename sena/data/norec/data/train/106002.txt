Mislykket
Grunn som et fuglebad. 

Dette er alvorlig og velment fra den i sin tid Oscar-vinnende regissøren Tanovic, men like fullt mislykket. 
Skuespillet er ustøtt, dialogen er vekselvis ukomfortabelt pretensiøs og psykologisk grunn. 
Mange av scenene virker helt umotiverte, uten mål og mening. 
Christopher Lee-karakteren føles kunstig, konstruert, utroverdig. 
«Triage - lev eller dø» kunne ha blitt, og ønsker fælt å være, en viktig krigsfilm. 
Men håndverket holder ikke mål. 
Det er dessuten forbausende hvor kjapt man ser seg lei på Colin Farrell. 
MORTEN STÅLE NILSEN 
