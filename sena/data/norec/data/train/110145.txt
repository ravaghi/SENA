Damon Albarn:«Dr. Dee» 

Det motsatte av «Song 2». 

Man begynner jo å bli vant til Blur-vokalistens eklektiske virke, men at hans første soloalbum skulle være musikken fra en barokklydende musikal om forskeren John Dee, rådgiver for dronning Elizabeth den første, må likevel sies å være en tanke overrumplende. 

«Dr. 
Dee» er i tillegg lettere å konsumere enn hva innholdsfortegnelsen bærer bud om. 
Musikken er lavmælt og skjønn, stramt redigert, smakfullt teatralsk, og har den urbritiske, grå tristessen Albarn bærer med seg hva enn han gjør. 
Låtene han håndterer selv (de fleste) viser hvor særegent skjørt han synger. 

Igjen er det bare å rive av seg sixpence'n for Albarns evne til ikke bare å prøve, men også beherske, det uventede. 

BESTE LÅT: 
«The Marvelous Dream» 
