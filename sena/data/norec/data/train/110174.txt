Små vak i Jemen
En eksentrisk sjeik vil innføre laksefiske i Jemen. 
En fiskeriekspert med Aspbergers syndrom - og dermed begrensede sosiale evner - blir satt på jobben av en vakker rådgiver, mens et hespetre av en regjeringsrådgiver lurer i bakgrunnen med sine taktiske overlegninger. 

Alt mens koner og kjærester og storpolitikk og miljøvernere svømmer rundt i sivet. 

Dette er et forsøk på lun og passe eventyrlig bekreftelse på at alle mulige umulige prosjekter - hvori medregnet kjærlighet - kan være liv laga. 
Bare troen er stor nok. 
Sånn sett: 
En nokså typik Lasse Hallström-film. 

Filmen blir dessverre i «minste» laget; sjarmerende og positiv men lettere karikert i sitt velmenende prosjekt, særlig i forhold til filmens arabiske elementer. 
