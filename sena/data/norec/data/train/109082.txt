Plateanmeldelse:Gammalgrass 
- «Obsolete Music 1» 

Salongorkester uten hemninger. 

ALBUM: 
FOLKEMUSIKK Gammalgrass «Obsolete Music 1» (Division/Musikkoperatørene) Trioen Gammalgrass er et sagnomsust liveband, kjent for å fyre opp frosne nordiske sjeler med ildfull virtuositet og genial musikalsk humor. 
Kanskje ikke så rart, med felespiller Ola Kvernberg, multiinstrumentalist Stian Carstensen og bassist Ole Morten Vågan i besetningen. 

Navnet antyder en krysning mellom gammeldans og bluegrass. 
Men med Paganini og en hjertesmeltende versjon av Jules Massenets «Meditation de Tha&#305;s» på repertoaret er det kanskje heller snakk om en grenseløs salongmusikk, med innslag fra alle Europas kriker og utposter. 

En forrykende bluegrassklassiker som «Katy Hill» står side om side med en smørmyk, melankolsk versjon av David Bowies «Life On Mars» og vitner om et band drevet av overveldende musikalsk lekelyst og overskudd. 

BESTE LÅT: 
«Life On Mars» 

CARL PETTER OPSAHL 
