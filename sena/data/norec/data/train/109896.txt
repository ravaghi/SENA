Plateanmeldelse:JJ Doom 

Tro til formelen. 

ALBUM: 
HIP HOP JJ DOOM «Key to the Kuffs» (Lex/Universal) 

Nok en gang krysser Daniel «DOOM» 
Dumile metalltryne-aliaset sitt med et produsentnavn. 
Kjemien i både Madlib-samarbeidet «Madvillainy» (2004) og komiske «DangerDoom» (2005) med Danger Mouse er vanskelig å overgå. 
Men Jneiro Jarels fingre gjør en hederlig innsats. 
Gjørmete retrodystopi, opphakkede rytmer og suggererende synther omfavner Dumiles fetish for uhøytidelighet. 
Gamlingstemme og galskap vandrer som vanlig en fin linje mellom tøft og teit (som i dohygiene-anthemet «Wash Your Hands»). 
Energien briljerer i «Bite The Thong» og «Rhymin' Slang», men også «GMO» med nifse stønn fra Beth Gibbons er et høydepunkt. 
Dooms modus operandi er fortsatt en fryd - bare ikke like oppsiktsvekkende. 
BESTE LÅT: 
«Bite The Thong» SANDEEP SINGH 
