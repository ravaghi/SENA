Shining:«Grindstone» 

(Rune Grammofon/Grappa) 

Ikke musikk for Gud og hvermann. 

Jørgen Munkeby tilhører en generasjon unge norske musikere som simpelthen nekter å følge spillereglene i musikkbransjen. 
Nå er multi-instrumentalisten tilbake med bandet Shining. 
Som vanlig er det ikke snakk om musikk for Gud og hvermann. 

Shine sysler med musikk som ikke uten videre lar seg båssette. 
Det ville vært et drømmeband for en villmann som Mike Patton. 
Det handler om syrejazz, progrock, speedmetal og samtidsmusikk. 

Shining låter som en jam-session med Mars Volta, King Crimson, Slayer, Ornette Coleman og Karlheinz Stockhausen. 

Det låter rått, voldsomt, komplekst, krevende, masete, utmattende og fortettet. 
Ikke alt er like interessant, men definitivt forfriskende og meget annerledes. 
Herved er dere advart. 

ANBEFALTE KJØP: 
«Stalemate Longan Runner» og «Fight Dusk With Dawn» 

ESPEN A. HANSEN 
