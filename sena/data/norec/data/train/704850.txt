Pen og pyntelig golf
En suser av et golfspill, dette. 

Men har du forrige årgang og Playstation 2 er dette spillet strengt tatt ikke noe du har bruk for. 
Det er nemlig ikke mye nytt her. 
Flotte baner, ja visst, og verdens aller beste golfere. 
Så kan du gjenskape deg selv som golfspiller, om det skulle være ønskelig, og gå noen runder med for eksempel Tiger Woods på noen av verdens mest berømte golfanlegg. 
Ikke dumt. 

For det er ikke mye nytt i årets Tiger Woods-spill i forhold til fjorårets. 
Ikke mer enn vi må kunne forvente, strengt tatt. 
Noen forbedringer ligger det her, ikke minst i utslags— og put-sammenheng, men de er små justeringer. 

Først og fremst framstår Tiger Woods PGA Tour 07 som det peneste golfspillet hittil. 

Grafikken på PS3 er slående kvass. 
Det går faktisk å telle gresstråene ute i roughen her, for den som har aldeles for lite å ta seg til. 

Alt i alt et veldig, veldig godt golfspill som i sportens tradisjon verken er revolusjonerende eller spesielt utagerende. 
