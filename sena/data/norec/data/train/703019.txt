Flygende fersken og barnehevn
Min skepsis overfor Roald Dahl viker. 
Her er enda en animasjonsfilm basert på hans mørke eventyr, og den er virkelig både skjør, sær og storarta. 

Det starter med at den stakkars spillefilm-gutten James er tatt til fange av to onde tanter. 
Mor og far ble slukt av neshornet i skyene, så han må jobbe for Bolla og Bodil som en forskremt Harry Potter. 
Men han er venner med edderkopper. 
Det er viktig for gutter. 
Dessuten treffer han den mystiske mannen med krododilletungene, så på treet vokser en frodig mirakel-fersken. 
Det er en sunn frukt. 
Den ruller over tantenes bil og havner i Atlanterhavet. 
Snart er James og hans særegne insektvenner på reise til det befriende Amerika, for britisk ondskap finnes ikke så langt vest. 
De sprenger haien. 
De flyr over skyene. 
De lander i Empire State Building og makter både neshornet og tantene i en deilig, poesirik, helt spesiell hevn som er den misligholdte guttens og alle misligholdte barns hevn. 
