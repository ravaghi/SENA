Duett, men ingen drøm
Shopping-slottets forsangere. 

||| 

LÅT: 
Først ble Egertorget rystet av tre kvarter med rytmesterk chill out, ledsaget av saksofon. 
Deretter ble shoppingsenteret Eger Karl Johan åpnet med ordene: 
«Virkeligheten er en drøm». 

Innimellom dette: 
Kveldens musikalske begivenhet når Morten Harket (49) gjorde en «Bjørn Eidsvåg» og stilte til duett med Pia Tjelta (31), backet av piano og sitt eget, ikke spesielt avanserte kassegitarkomp. 

Ble overdøvet Forholdene lå kanskje ikke helt til rette for en stille stund med «Let It Be Me», den opprinnelig franske sangen fra 1955 som er spilt inn med alle fra Elvis Presley til Bob Dylan, men som først og fremst ble gjort til et vokalharmonisk mesterverk av Everly Brothers i 1960. 
Det forventningsfulle og velfriserte publikummet var nok mer innstilt på en forlengelse av rentefesten enn på å tenne lightere for en av tidenes vakreste love songs. 
Ikke minst på en arena som særlig forbindes med julemusikanter og gateartister. 

Men ingen skal si at de ikke prøvde, selv når vinden klarte å snu teksten på gulvet foran dem (håndskrevet med sølvpenn på svart papp). 
Når det likevel bare fungerte sånn passe — musikalsk sett — var det for det første fordi Harket med overstemmen overdøvet Tjelta i versene, for det andre fordi Tjelta, til tross for at hun prøvde hardt, ikke maktet å få den fjerneste, hardt tiltrengte scenekontakt med makkeren sin. 

Pent antrekk Dermed ble også innlevelsen så som så. 
Innledningslinjene «I bless the day I found you» kunne like gjerne vært et jubelrop fra investorene i Støylen Eiendom for hver gang de fant en bank som var villig til å bidra med et nytt lån. 

Men de var fine i tøyet, begge to. 
Det skal de ha. 
Like fine som en håndfull mannekenger, der de kom fykende ut på scenen straks vokalistene trakk seg tilbake, til tonene fra Richard Strauss «Also sprach Zarathustra». 
Den klassiske Elvis-konsertåpningen. 
Full pengegalopp, til sistemann forlater bygningen. 

« «Let It Be Me» » Morten Harket og Pia Tjelta 

3 

Plateselskap 

pia_tjeltaanmeldelserplatemorten_harketanmeldelsekulturmusikk 

Del på facebook Lik Dagbladet Musikk på Facebook 
Del på facebookRapporter om feil i artikkelen 

Innimellom dette: 
Kveldens musikalske begivenhet når Morten Harket (49) gjorde en «Bjørn Eidsvåg» og stilte til duett med Pia Tjelta (31), backet av piano og sitt eget, ikke spesielt avanserte kassegitarkomp. 

Ble overdøvet Forholdene lå kanskje ikke helt til rette for en stille stund med «Let It Be Me», den opprinnelig franske sangen fra 1955 som er spilt inn med alle fra Elvis Presley til Bob Dylan, men som først og fremst ble gjort til et vokalharmonisk mesterverk av Everly Brothers i 1960. 
Det forventningsfulle og velfriserte publikummet var nok mer innstilt på en forlengelse av rentefesten enn på å tenne lightere for en av tidenes vakreste love songs. 
Ikke minst på en arena som særlig forbindes med julemusikanter og gateartister. 

Men ingen skal si at de ikke prøvde, selv når vinden klarte å snu teksten på gulvet foran dem (håndskrevet med sølvpenn på svart papp). 
Når det likevel bare fungerte sånn passe — musikalsk sett — var det for det første fordi Harket med overstemmen overdøvet Tjelta i versene, for det andre fordi Tjelta, til tross for at hun prøvde hardt, ikke maktet å få den fjerneste, hardt tiltrengte scenekontakt med makkeren sin. 

Pent antrekk Dermed ble også innlevelsen så som så. 
Innledningslinjene «I bless the day I found you» kunne like gjerne vært et jubelrop fra investorene i Støylen Eiendom for hver gang de fant en bank som var villig til å bidra med et nytt lån. 

Men de var fine i tøyet, begge to. 
Det skal de ha. 
Like fine som en håndfull mannekenger, der de kom fykende ut på scenen straks vokalistene trakk seg tilbake, til tonene fra Richard Strauss «Also sprach Zarathustra». 
Den klassiske Elvis-konsertåpningen. 
Full pengegalopp, til sistemann forlater bygningen. 
