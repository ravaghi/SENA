The National:Noe rører seg 

Fortsatt mørkt og melankolsk, men noe nytt ulmer. 

The National: 
"Sleep well beast" (4AD) 

En av høstens plater som finnes på manges årsbestelister, er denne. 
Det er Cincinnati-bandets sjuende album, og Matt Berninger maler et mørkt bilde av tilværelsen. 
"The system only dreams in total darkness" var første singel, fulgt av "Guilty party". 
Det sier sitt. 

Tvillingbrødrene Aaron og Bryce Dessner tar seg av melodiene, og denne gang er de røffere i kanten. 
I det minste til National å være. 
De er fortsatt et band du kan ha gående i bakgrunnen, men synther og elektronikk spriter opp sangene. 
Gitarene hogger også til, i drivende "Turtleneck". 

Samtidig finnes fortsatt spor av Leonard Cohen i åpningskuttet "Nobody else will be there" og i "Born to beg" – I was born to beg for you. 

Det ligner en oppbruddsplate, men befinner seg i turbulensen før noe skjer. 

Beste spor: 
"Walk it back", "Carin at the liquor store", "Dark side of the gym". 
