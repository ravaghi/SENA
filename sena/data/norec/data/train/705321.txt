Mac DeMarco:Farvel NY, hallo LA 

Harmonisk på overflaten, men det stikker ikke så dypt. 

Mac DeMarco: "This old dog" (Captured Tracks/Playground) 

Det er gått tre år siden forrige fulle album fra kanadiske Mac DeMarco, som har rukket å bli 27 år. 
Han debuterte med et minialbum i 2012, fulgte opp med platen "2" samme år, fikk et gjennombrudd med "Salad days" i 2014 og kom med et nytt minialbum året etter. 

Denne gang er det ikke like lett å sammenligne ham med Jonathan Richman. 
Han har dratt til Los Angeles, funnet fram den akustiske gitaren og latt solskinnet bestemme tempoet. 

Dette er doven musikk for varme dager, der "One another" serverer sommerfølelsen på et fat. 
Resten av kuttene gjør ikke mye for å riste deg løs fra denne, selv om trommene går litt raskere på "A wolf who wears sheeps clothes". 
Vi trenger det for ikke å døse av. 

Vi møter en mer polert og strukturert DeMarco denne gang. 
Også en mer reflektert, som åpner og slutter med såre sanger om faren, "My old man" og "Watching him fade away". 

Beste spor: 
"My ol dman", One another", "A wolf who wears sheeps clothes". 
