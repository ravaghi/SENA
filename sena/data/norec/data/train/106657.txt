Allison Moorer:«Getting Somewhere» 

(Sugar Hill Records) 

Selv ikke produsenthjelp fra Steve Earle redder Shelby Lynnes lillesøster denne gangen. 

Allison Moorer har de siste årene nytt en viss fortjent suksess i USA i skyggen av storesøster, og med Steve Earle i produsentstolen har gitarene blitt skarpere og rock-foten tyngre enn country-beinet. 
Det låter umiskjennelig Earle over hele lydbildet, uten at han klarer å bygge godt nok oppunder Moorers distinkte stemme og melodiøse sanger før halve platen har gått. 

Og når vi snakker om en plate som klokker inn på noe knappe 31 minutter, blir Allison Moorer denne gangen en litt for lettfordøyelig fornøyelse. 

ANBEFALT KJØP: 
«Fairweather», «Take It So Hard» og «Getting Somewhere». 
