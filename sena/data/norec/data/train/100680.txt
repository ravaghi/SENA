Cortina:«Been A Long Time» 

(MajorStudio / Musikkoperatørene) 

Ett på alle måter oppløftende svennestykke. 

Oppløftende fordi denne Haugesund-gjengen har en glad og lettbeint tilnærming til melankolibegrepet, og oppløftende fordi vokalist Paul Hansen skriver jevnt over svært bra låter som er egnet til å få lytteren i godt humør. 
Cortina finner på ingen måte opp hjulet på nytt. 
Americana-referansene er i flertall, selv om en låt som «Falling Star» kan minne både om Paul McCartneys Wings og Coldplay - det siste på grunn av Paul Hansens behagelige og varme stemme. 

Apropos varme, så har produsent Mike Hartung i det hele tatt skapt det helt riktige lydbildet rundt Cortinas låter - organisk, ujålete og med en glød som gjør at Cortina kan bli en fin følgesvenn i kalde høstkvelder. 

ANBEFALTE KJØP: 
«Falling Star», «Here I Stand», «In The Rain», «This Is How I Feel». 
