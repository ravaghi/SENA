Bent Sæther revitaliserer norske veteraner
deLillos tar en Dumdum Boys. 

ALBUM: 
«De sier jeg var bedre før - men de skulle hørt meg nå» synger deLillos i låten «Bedre før». 
Det er en påstand passende for bandets fjortende studioalbum. 
For «Vi er på vei, vi kanke snu» er den friskeste plata fra den kanten på mange år. 
Vinylsingelen som ble sluppet i juni viste skivas to ytterpunkter, og ga grunn til økte forventninger. 
Da er det godt å konstatere at fullengderen innfrir. 

Kontraster Singelens A-side, den lettbeinte valsen «Lykkelig fyr», ført i pennen av pappa Per Lillo-Stenberg, tegner bilder av osloromantikk og lystige sommernetter med uforplikende møter. 
Mens den vel ni minutter lange «Tapetser meg i gangen før du går» inneholder mye støyende gitarer, og har tydelige referanser til Lars Lillo-Stenbergs største idol, Neil Young. 
Inspirasjonen fra den kanadiske rockhelten kommer også frem i «Om og om og om og om igjen», som er skivas beste låt. 

Revitalisert 
Det er tydelig at produsent Bent Sæther vet hvordan man skaper ny entusiasme hos gamle norske rockstorheter. 
Tidligere i år ga Motorpsycho-bassisten nytt liv til en annen av de fire store, nemlig Dumdum Boys gjennom deres siste plate «Ti Liv». 
Det var trøndernes beste etter gjenforeningen. 
Nå har Sæther gjort samme øvelse med deLillos. 

Likevel gammel formel Formelen er riktig nok den samme som tidligere. 
Det er forsatt lekent og lett naivistisk, med et dualistisk lydbilde hvor enkle akustiske viser og mer gitartunge poplåter går om hverandre. 
Men det er større glede å spore, og det er ingen tvil om at det er et mer vitalt band enn på lenge; deLillos låter ikke lengre som gamle veteraner som gir ut plater for å legitimere nok en turné med gamle hits. 

Skiva slippes fredag 14. september. 
