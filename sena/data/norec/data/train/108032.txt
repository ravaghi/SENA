Dharma «Dreamland Baby»
Lyxpop/Tuba 

Vestlandsbandet Dharma har fått topp produsenthjelp av Kalle Gustafsson fra svenske The Soundtrack Of Our Lives på sin debutplate «Dreamland Baby». 
Kollega Ebbot Lundberg bidrar også, han er vokalist på albumets absolutt beste spor «Saturdays». 
Men selv god hjelp fra vårt kjære naboland er ikke nok til å løfte Dharma til å bli noe annet enn et middels godt pop/rock/lo-fi-band. 
Musikken deres kan best beskrives som svevende rock med distansert vokal av de to sangerne Anne Lise Frøkedal og Ole Øvstedal. 
Dharma prøver så godt de kan, og tidvis funker det også. 
Men bandets hovedproblem er at de mangler noen skikkelige knallåter som kunne gjort «Dreamland Baby» så mye mer spennende enn den er i dag. 

MARIT AABY VEBENSTAD 
