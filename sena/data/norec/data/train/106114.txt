Kings Of Leon:«Because Of The Times» 

Kings Of Leon har dessverre beveget seg vekk fra den catchy adrenalinrocken som preget debutplaten deres for fire år siden. 

Denne gangen har Tennessee-gjengen tatt til seg tidsriktige stemningsbilder fra både postpønken og progrock'en, noe som fører til at låtene mer fremstår som instrumentale øvelser bak Caleb Followills sprukne vokal enn som helhetlige komposisjoner. 
Innfallsrikdommen er med andre ord stor, og Kings Of Leon skal ha ros for å gjøre et forsøk på å utvikle seg, men selvutvikling er som kjent ikke alltid vellykket. 
ANBEFALTE KJØP: 
«Black Thumbnail», «Ragoo» og «Arizona». 
