Anne Nørdsti - «Livet er nå»
(Tylden/Bare Bra Musikk) 

Alvdal er det nye Grenland. 

Den lett country-inspirerte danseband-genren har på kvinnesiden vært dominert av Heidi'er, Liv Marit'er og Frøya'er de siste årene, men her tar Anne Nørdsti hegemoniet opp til Nord-Østerdal. 
Nørdsti har en karakteristisk, noe spiss stemme, men følelsesregisteret hennes er vi likevel slett ikke bortskjemt med i norsk danseband-verden. 

Også resten av produksjonen - inkludert de bygderomantiske hverdagstekstene - bærer preg av at her er det noen som tar genren på alvor og som faktisk har lyst til å ta den et skritt videre. 
Anne Nørdsti er langt fra original på sine mer honky tonk-pregede numre, men balladene hennes sitter sjeldent godt - også en flott versjon av Bjørn Eidsvågs «Alt du vil ha». 
Anne Nørdsti bidrar i det hele tatt til å gjøre det mer stuereint og lytte til - ikke bare danse til - danseband. 

ANBEFALTE KJØP: 
«Ingen ser meg som du gjør», «Jeg kan vente», «Alt du vil ha», «Hvis det varer over helga» 
