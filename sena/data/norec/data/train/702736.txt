Stilig engelsk nevrose-krim
David Morrissey er stilig i hovedrollen, og det er bra, for her kommer enda en britisk krim der politimannen antakelig er sjukere enn seriemorderen. 

Thorne:Britisk TV-film. 
2010. 
2 timer. 
15 år. 
Regi: 
Stephen Hopkins. 
Med: 
DavidMorrissey, Natascha McElhone, Eddie Marsan, Phil Hendricks. 

Mangelen på engasjerende filmkrim er av og til så prekær attil og med de psykiatriske briter føles velkomne. 
Engelsk TV-krim pleier åfortone seg mer egosentrisk enn zenbuddhist-seminarer om selvrealisering utensalt og svinekjøtt. 
De handler ikke ofte om forbryteren, ettersom detektivenhar et så formørket sinn og en så forstemmende oppvekst at man egentlig følgermed i handlingen for at han eller hun ikke skal føle seg avvist. 

Det er OK. 
Trening til empati er en fin ting. 

Også «Thorne» er et slags djupdøkk i Nav-sørpa, men DavidMorrissey overbeviser så sterkt som halvpsykotisk yrkesvegrer at burgerkokkenpå 7 Eleven kunne ha diagnostisert ham uten å bomme. 
Du kan se at mannen ikkeer helt i orden. 
Muttere detter fra hårfestet, og det skrangler i maskinskruene. 

Men Morrissey er solid. 
Han er sær, men betryggende og ubøyelig somRegjeringens Gisle Flink, og han etterforsker med et psykosomatisk alvor som ernødt til å irritere noen. 

Handlingen i den to timer lange TV-filmen forteller om enlegekyndig seriemorder som fanger kvinner og forsøker å holde dem i koma. 
Dørde, hiver han dem. 
I følge seriemorder-vedtektene skal sånne folk ha et sjuktforhold til en bestemt etterforsker, og de skal være så flinke til å lurepolitiet at Stasi ikke .. æh, nei, den er brukt før. 

Hvis vi ser bort fra at den ellers munkemørke politimannenThorne engasjerer seg i oppvåkningslegen McElhone, beveger handlingen seg medsein, dyster troverdighet. 
Den henfaller selvsagt til pjattete sosialrealismeunderveis, men ikke så mye at vi varsler VGNett. 

Nå skal jeg røpe at Thorne har en hemmelighet fra fortida,for dere gjetter den ikke likevel. 
Jeg skal også røpe at den krølleteCSI-mannen med ørering er en elokvent homofil, for heterofile briter kan ikkeuttrykke seg, kfr. Oscar Wilde. 

Skuespillerne er rutinerte på samme måten som når takpannerklarer ligge helt stille fordi de ikke improviserer. 
Det er behagelig,gjenkjennelig og nasjonalt beroligende i en tid da det urolige England er påvei ut av EU og Skottland er på vei ut av England. 

Følg meg på Twitter: 
@arilabra 
