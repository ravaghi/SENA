Faithless:«No Roots» 

(Cheeky/BMG) 

Takk for følget - det har vært ti hyggelige år. 

Rollo, Maxi Jazz og Sister Bliss har gode minner fra Norge, og vise versa, men nå ser det ut til at britene har strevd forgjeves i forsøket på å redefinere seg selv som relevante, slik de faktisk var på nittitallet. 
«No Roots» er hverken funky eller leken, slik vi kjenner Faithless. 
I stedet er den mørk, svært mørk - nesten svartere enn Massive Attack på sitt dystreste. 
Platen er denne gang bygd mer opp rundt løsrevne stemninger enn låter, noe ikke engang Rollos søster, Dido, kan redde i tittellåten med sin englestemme. 
Dunkelheten i uttrykket til tross - dette er en svanesang. 
