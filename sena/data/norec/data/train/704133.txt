I klasse med Emmylou
Tift Merritt har satt sammen det hun kaller et drømmelag på album nummer fem, noe som betyr gitarist Marc Ribot (Tom Waits), steelgitarist Eric Heywood (Pretenders, Son Volt), trommis John Convertino (Calexico) og mangeårig samarbeidspartner og bassist Jay Brown. 
Andrew Bird er rene Roy Orbison i duetten "Drifted apart", mens produsent er Tucker Martine (Decemberists, My Morning Jacket). 

Innspillingene er gjort live i studio. 
Det gir henne et mer råskårent lydbilde, supplert med myke kutt som "Feeling of beauty". 
Skal du sammenligne Tift Merritt med noen, er Emmylou Harris et naturlig valg – også når det gjelder kvaliteten på det 37-åringen fra North Carolina gjør. 

Beste spor: 
"Drifting apart", "Still not home", "Feeling of beauty", "In the way". 
