Offer-kvinnene 2 fra Verhoeven
Også den nederlandske filmen «Zwartboek» handler om en kvinne som blir dobbeltoffer. 

Hun er kamuflert jøde-blondine, melder seg inn i motstandsbevegelsen og forelskes i en tysk etterretningssjef som hun skal små-suge informasjon fra. 
Filmen er som en helhøstlig såpeserie som er kokt ned til to og en halv time fettrand, men den funker på en lettfattelig måte. 
Man trenger ikke ha fullført noen eksamener i statsvitenskap for å skjønne at rollefiguren til Carice van Houten ville mye godt og led mye vondt, og at hun brukte kvinners historiske mulighet og rett til å kle av seg med de rette folka. 

Den nederlandske regissøren Paul Verhoeven ble på åttitallet kjent for «Robocop» og mye annet i Hollywood, men nå har 70-åringen tilsynelatende flytta tilbake til livet på nederlandet. 
Jeg må nok si at han har laga dette dramaet med den tunge labben som han før pleide til å slå i bordet med når amerikanerne ble for plagsomme. 
Fraværet av subtile problemstillinger vil føles behagelig for de som nettopp har kommet seg fra høstvirusene og fremdeles har så uframkommelige bihuler at de får pusteproblemer av bisetninger. 
