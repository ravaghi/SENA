Infinity Blade Format: iPhone/iPad Pris: 17,-
«Infinity Blade» er på ingen måte noe nytt spill i App Store, men det har fått en rekke oppdateringer siden det ble lansert. 
Nye områder, nytt utstyr og ikke minst en flerspillerdel gjør at det holder seg interessant selv et halvt år etter lanseringen. 

Har du ikke vært borti dette før, så dreier det seg altså om tunge sverdkamper mot enda tyngre fiender. 
Ved å sveipe over skjermen med fingertuppen svinger du klinga, parerer og blokkerer, og går til motangrep. 
Intuitivt og lettspilt - og nå kan du utfordre vennene dine over nettet også. 
