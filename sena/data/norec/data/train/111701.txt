Spillanmeldelse:På rett rocke-vei 

Nå har vi kommet til et punkt hvor det begynner å bli vanskelig å si noe nytt og spennende om «Guitar Hero». 

I løpet av et års tid har det kommet fem nye «Guitar Hero»-spill, og da er det jo betimelig å spørre: blir vi aldri mette? 
Svaret er visst nei, for før året er omme får vi både «Guitar Hero: 
Van Halen», «Band Hero» og spin-offen «DJ Hero». 

Greit nok, «Guitar Hero: Aerosmith» og «Greatest Hits» kunne vi kanskje klart oss uten, men Metallica-versjonen og «World Tour» har faktisk levert solide rockeopplevelser. 
Og det gjør «Guitar Hero 5» også. 
Til gagns. 

Frem til nå har «Guitar Hero»-serien vært det beste alternativet om du vil spille alene, mens «Rock Band» har vært best om du vil spille i band. 
Med denne utgivelsen er ikke det nødvendigvis like sant lenger. 

Det er nemlig ingen tvil om at utvikleren Neversoft har jobbet knallhardt med sin band-opplevelse i denne utgivelsen, de har inkludert en masse som gjør serien mer komplett. 
«Rockfest», «Party Play» og «Band Moments» er alle med på å gjøre det mer morsomt å spille sammen, og plutselig er det Neversoft som står for innovasjonen i denne genren. 

VG Nett-leser: 
Dette spillet var et stort "Meh" for meg. 
Si din mening om Guitar Hero 5 her! 

Og det er godt å se at inspirasjonen ikke har forlatt det Los Angeles-baserte studioet helt ennå. 
På Rolling Stones-låten «Sympathy for the Devil» blir jeg nemlig bedt om å kaste trommestikkene, trekke til meg trommesettet og spille kongas. 
Overraskende, smart og morsomt. 

Guitar Hero 5 fremstår som det beste Guitar Hero-spillet siden Neversoft tok over utviklingen (fra og med Guitar Hero 3). 
De har tatt bandspillingen på alvor, tenkt i nye baner, og beviser at de kan mer enn bare å herme etter Rock Band-utvikleren Harmonix. 

Tommel opp! 

PS: 
Spillet er testet på Xbox 360. 
