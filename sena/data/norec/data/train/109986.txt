Anmeldelse Go-Kart Mozart:Genialt idiotisk tullball 

Alt etter hvordan man forholder seg til Lawrence Haywards fortid i kultfascinadogruppene Felt og Denim, har man grunnlaget for både å høre og riste på hodet av hans tredje soloalbum. 

ALBUM: 
INDIEPOP Go-Kart Mozart «On The Hot Dog Streets» (West Midlands Records) 

Det er sju år siden sist, og vi befinner oss fremdeles i et alternativt og skakt solsystem, understreket av aparte referanser som gentlemanstyveriet av strykerne fra ABCs «The Look of Love». 

Som den opprinnelige Mike Skinner, ikke bare fordi begge kommer fra Birmingham, er 50-åringen fremdeles hysterisk vittig, forvirrende satirisk og komplett hinsides idiotisk arrangert. 

Novelty, med stor forbokstav og utropstegn, altså. 

BESTE LÅT: 
«As Long as You Come Home Tonight» 

TOR MARTIN BØE 
