Om hva da?
Denne svart hvite filmen handler om en visstnok kjent amerikansk avkledningsdame. 

Hun spilles av den egentlige blondinen Gretchen Mol, med en så diger svart kjønnshårparykk at den ville ha vunnet best in show på hvilkensomhelst hundeutstilling. 
Mol har et fravær av innlevelse som antakelig representerer en mellomtilstand før man blir erklært klinisk død. 
Betty kom fra incest og gikk via ekteskapsvold og gjengvoldtekt til avkledningsfotografier og teknisk enkle pornofilmer på 1940— og 1950-tallet. 

Til slutt blir hun frelst. 
Det gjør ingenting. 
Hun burde faktisk ha blitt det om igjen, og så burde hun ha solgt sunne sko og meldt seg inn i Arbeiderpartiet. 
