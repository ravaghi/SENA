War On Drugs:«Slave Ambient» 

(Secretely Canadian / Tuba) 

Nytolkende musikkhistorie. 

På overflaten er det ikke de store ulikhetene mellom denne kvartetten og Kurt Vile. 
Selvsagt ingen overraskelse, siden mannen med røykringer i glorien er et tidligere medlem. 
Philadelphianerne har tilsvarende henfallenheter til Dylan, Springsteen og Petty, men prøver ikke å være like mumlemystiske. 
Deres andre album er betagende dust og lakonisk snøvlete, både i ord, toner og omslag. 
Legg til en Kevin Shieldsk fascinasjon for romklangbokser og snirklete gitarsoli, og vi har en original - men samtidig familiær og fremoverlent - historieleksjon i foreningen av elektronikk og gitar. 

BESTE LÅT: 
«Your Love is Calling My Name» 

TOR MARTIN BØE 
