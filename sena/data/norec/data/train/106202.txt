El Caco:«From Dirt» 

(Black Balloon / Tuba) 

Genre: 
Metal Endelig klare for å leke med de store. 

Av og til kommer det faktisk godbiter fra Lillestrøm, og El Caco må sies å være den største i de senere årene. 
Sakte, men sikkert har de bygd seg opp et solid rykte i grenselandet mellom metal og stoner-rock, og på «From Dirt» slår de til med en variasjon som de tidligere ikke har vært i nærheten av - «Solid Rest» er jo nærmest en radio-hit! 

Samtidig har trioen beholdt det flytende og fyldige lydbildet og forsterket sine melodiøse kvaliteter, noe som gjør at jeg ser frem til å oppleve dynamikken i låtene fra «From Dirt» fremført fra festivalscenen senere i sommer. 
Velkommen til toppdivisjonen, El Caco! 

ANBEFALTE KJØP: 
«The Ones Remaining», «Solid Rest», «Shadows Of Undone» og «Code Red». 
