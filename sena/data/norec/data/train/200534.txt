HighPoint 1220 cache kontrollerkort
Kontrollerkort som lar deg koble sammen SSD og HDD 

Vi har skrevet om og testet forskjellige cacheløsninger tidligere, som lar deg kombinere SSD og harddisk for å kombinere både ytelse og kapasitet. 

I korthet går det ut på å bruke SSD til data som brukes ofte, mens harddisken tar seg av alt annet - pluss kopier av det som ligger på SSD. 

Man kan styre dette selv ved å kopiere ofte brukte programmer og data over på SSD, da kan du for eksempel bruke SSD Boost, et program vi har skrevet om tidligere. 

Det finnes også automatiske løsninger, som OCZ Synapse som leveres som SSD og programlisens eller FancyCache som er et gratisprogram. 

Men det finnes også løsninger i maskinvare, som på hovedkort med Intels Z68 brikkesett eller som vi her har testet: 
På et lite kontrollerkort. 

HighPoint 1220 

Kortet er basert på PCI Express 2.0, bruker en 1x kortplass og støtter dermed opptil 500 MB/sek. 
Det gir ikke så store marginer for de raskeste SSD-ene, men fordelen er at kortet blir billig og passer i de aller fleste stasjonære PC-er. 

Kortet trenger ingen drivere, det oppfører seg som en standard kontroller hvor støtten er innbakt både i standard maskinvare og Windows. 
Det har to tilkoblinger som begge støtter 6 Gbit SATA hvor du kobler til en SSD og en harddisk. 
Du kobler altså systemdisken som skal huse operativsystem, programmer osv. til denne kontrolleren, pluss SSD-en som skal ta seg av cacheingen. 

Kortet finnes også med eSATA til eksterne disker. 
Det kan også brukes som et vanlig kontrollerkort eller som RAID-kontroller. 

Når PC-en starter opp trykker du Ctrl+M for å komme til oppsettet for kontrolleren. 
Her velger du de diskene som skal være med i oppsettet, og velger et arbeidsmodus. 
Dette kan være Safe eller Capacity. 
Velger du Safe kan du også velge å beholde dataene på harddisken din. 
Velger du Capacity slettes alt og du må installere alt på nytt, her gjelder det altså velge riktig. 

Capacity er det raskeste moduset, basert på Raid 0, og jobber også automatisk. 
Safe mode lar deg her velge hvilke programmer og data som skal kjøre fast fra henholdsvis SSD og HDD, altså en delvis manuell løsning. 
Men siden kontrolleren da jobber i Raid 1-modus med prioritering av SSD vil den også legge mye brukte data dit for økt ytelse. 

Vi satte opp systemet til Capacity modus og installerte Windows 7. Enhetene var en 500 GB WD 7200 RPM harddisk og en Corsair Force 3 60 GB SSD. 

Ytelse 

Vi testet med våre standard testprogrammer og har også sammenlignet med alternative løsninger. 

AS SSD: 

Ytelsen ligger et lite hakk under Synapse-løsningen. 

Også her presterer HighPoint litt under Synapse. 

Vårt eget medietestprogram: 

I vårt eget testprogram presterer HighPoint klart best på leseytelse, men ikke like bra på skriving. 
Til gjengjeld er ytelsen jevnere over tid. 

PCMark Vantage: 

Igjen er Synapse et lite hakk over totalt sett. 

Konklusjon 

HighPoint 1220 er enkel å installere og konfigurere, og gir en ytelse som nærmer seg SSD uten å gi avkall på kapasitet. 

Velger du Capacity, det raskeste og automatiske moduset må du reinstallere Windows og programmer, men du kan også velge Safe for noe lavere ytelse uten reinstallering. 

Løsningen er fleksibel, siden du ikke er bundet til spesielle lagringsenheter. 
Velger du Safe mode kan du også bytte SSD uten at du mister data. 
