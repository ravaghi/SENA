Brut Boogaloo:«When The Dog Takes Over» 

(Midnight Monkey / Tuba) 

Klassisk, bredbeint rock med solskinn i håret. 
Oslobaserte Brut Boogaloo kan fort vise seg å bli sommerens store overraskelse på festivalsiden (blant annet på Quarten) med sin svært fengende, pågående retro-rock av klassisk syttitallsvalør, enda mer stilren enn den et annet Oslo-band står for, nemlig Thulsa Doom. 

Grunnen til sammenligningen er begge bands vokalist, Henning Solvang, som ikke bare er sentral i Brut Boogaloos sound, men som med dette bandet makter å oppnå en enda sterkere følelse av sen-hippie-rock 'n' roll med flagrende hår og slengbukser. 

Frihetsrocken er tilbake - også i episk forstand gjennom platens psykedeliske høydepunkt, «Wasting My Time»! 

LAST NED: 
«Ladylip», «Carry Me Home», «Wasting My Time» og «Move To Slow». 
