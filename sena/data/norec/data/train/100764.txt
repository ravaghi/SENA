Dizzee Rascal:«Maths & English» 

(XL / Playground) 

Hva går denne mannen på? 

Dizzee Rascal har på kort tid blitt en av Englands viktigste stemmer med sine skitne, stilsikre observasjoner fra gatenivå i sine hjemlige omgivelser i Øst-London. 
Dessverre er rap-stilen hans så aggressiv og frenetisk - og litt monoton - at Dizzees meldinger ofte drukner i det spyttende maskingevær-uttrykket. 
Musikalsk har «Maths & English» et sterkere hiphop-preg enn tidligere, electrobeaten er om mulig enda mørkere og de vindskeive arrangementsdetaljene dukker som vanlig opp med jevne mellomrom. 
Et voldsomt utbrudd av en plate - fra en ilter pekefinger som vet å pirke i den engelske samvittigheten og gå sine helt egne musikalske veier. 

ANBEFALTE KJØP: 
«Pussy' Ole», «Suk My Dick», «Da Feelin'» og «Excuse Me Please». 
