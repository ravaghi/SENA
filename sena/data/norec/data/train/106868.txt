Chicago: «XXX»
(Rhino/Warner) 

Første studioalbum på ti år fra den amerikanske sekstetten. 

Chicago-gjengen fortsetter med tre av den gamle gjengen, inkludert sangeren Robert Lamm. 
Bandet er langt fra sine velmaktsdager, men de har beholdt sin klassiske sound og stil med sine velkjente blåsere og tette vokalharmonier. 

Balladene er selvsagt på plass på albumet. 
«Love will come back» med Rascal Flatts er den beste på dette «XXX». 

På «Caroline» og «Lovin' Chains» er Chicago i nærheten av gammel storhet, uten å klare det helt. 
«XXX» vil først og fremst glede de mest trofaste av fansen. 
Noen nye får de neppe med denne platen. 
