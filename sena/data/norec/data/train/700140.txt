Gaven til Terra-kundene
Dette er en litt snedig film, og den vil tiltale de som ikke gjettet slutten i «Titanic» en gang, og de sørgelige naivistene som investerte hos Terra. 

Michael Keaton er hentet fram fra skapet for fine gamle ting og spiller en selger som snakker slik ekornet i «Over hekken» beveger seg. 
Så treffer han den sørgmodige kollegaen Brendan Fraser som aldri får solgt noe. 
Keaton følger etter taperens kone Belisa (som ikke er en stasjon på Mallorca-banen) og dropper poetnavn for henne, så de to blir så beltesprengende kåte på hverandre at Keaton glemmer hele jobben sin av bare hormonflyt og samvittighetsnag. 

En digresjon: 
Jeg føler at kokesjokoladefabrikantene og mobiltelefonfirmaene konkurrerer om den tynneste plata. 
Foreløpig leder likevel Korni. 
Foreløpig. 
Men manusforfattere ligger også godt an. 
