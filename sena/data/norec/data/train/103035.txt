Torch:«Pt. IV: A New Beginning» 

(MBN) 

Brutalt bra comeback. 

Hele fem år har gått siden det kritikerroste debutalbumet. 
I «comebacket» viser Torch med en gang at de behersker metalcore-sjangeren til fingerspissene. 
Der befinner de seg nå, litt i samme gate som Killswitch Engage og All That Remains. 

Gitarist og låtskriver Jørgen Sporsheim 
Berg besitter et tilsynelatende utømmelig arsenal av riff, fordelt utover 11 hardtsparkende låter, der kjennetegnet er refreng som setter seg i hjernebarken. 
Fakkelbærer og vokalist Marius Forbord er på sitt beste når han er på det sinteste. 

Miksing og mastring har amerikanerne Steve Evetts og Alan Douches stått for. 
Gutta har blant annet lagt sine lydhøre hender på plater fra band som Every Time I Die og Mastodon. 
Ikke rart det låter proft. 

BESTE LÅT: 
«Creamed Cheese & Ritalins» 
