Etteraper Spielberg
Etter visning kan en klart konkludere med at Steven Spielberg ikke har levd forgjeves. 
For: 
Denne filmen er som en serie billige etterapninger av scener fra den spielbergske produksjon, dialoger og replikker er som stand up-vitser bygd på sekvenser fra filmene hans. 

Det skrur seg om en forsker som tror at det finnes parallelle verdener, at mennesker under gitte vilkår kan gå inn i forhistorisk tid fra vår tidsalder. 
Han gjør akkurat dét, sammen med en kvinnelig student og eieren av et slags «Håpløshetens tivoli». 

Forskeren spilles av Will Ferrell («Zoolander»). 
Han har dette lett paranoide ansiktet som jakter desperat etter lettvinte løsninger, et slikt ansikt som en tidligere president av USA hadde. 
Det er nok en grunn til ikke å se filmen. 
