TERNINGKAST 3: Clint Freya
Det er når man setter Clint-høyttaleren ved siden av Logitech sin at man skjønner hvor imponerende lyden er i den langt mindre Logitech-høyttaleren, for man betaler nok mer for at designet er laget av Philip Bodum her, enn for den faktiske lydkvaliteten. 

På den posititive siden formidler Clint-høyttaleren et nøytralt og delikat lydbilde på lavt volum, den kan pares med en lik høyttaler og kan også lade mobiltelefonen din om det er krise. 
Det er imidlertid ikke mye krutt her – så fort man skrur opp volumet litt, låter det ikke pent, med tydelige forvrengninger i lyden. 

Her får du med andre ord hverken mye lyd eller lav størrelse/vekt. 
Batteritiden er også blant de svakeste, med oppgitt spilletid på seks timer, men enheten holdt lenger enn Bose-høyttaleren da vi testet. 
