Frydefull!
Regi: Hayao Miyazaki. 
Genre: Animasjon/Barnefilm. 
Japansk. 

NORSKE STEMMER: 
Hanne Dancke, Reidun Berntsen, Agnes Fasting 

HANDLER OM: 
De to små jentene Satsuki og Mei som nettopp har flyttet til et hus på landet er på oppdagerferd i nytt miljø. 
Spøker det i huset? 
En dag når Mei leker, får hun øye på et spor som leder henne til Totoro, en stor, rund «ting» som er en slags supersøvning skogens vokter. 
Når Mei har går seg vill på vei for å besøke moren, som ligger på sykehus, får storesøster Satsuki hjelp av Totoro til å finne lillesøsteren igjen. 

DOM: 
Superskjønn tegnefilm signert den japanske mesteren Miyazaki - laget i 1988, men ett hundre prosent tidløs. 
Så deilig det er å se «ordentlig» tegnefilm igjen, og så deilig det er å se tegnede barn som oppfører seg som ordentlige barn - og bråker, ler og nyser. 
«Min nabo Totoro» er en bedårende påminnelse om hvor virkelighetsfjerne Disney- og Pixar-animasjonsfilmene har en tendens til å bli, og spiller så til de grader på lag med barnas egen kapasitet for fantasi. 
Til alt overmål makter filmen å nærme seg de virkelig grusomme tingene i livet - selv det skumleste av alt, døden - helt uten å bli sentimental, pedagogisk eller for skummel. 
I det hele tatt ingen svakheter å spore her. 

MORTEN STÅLE NILSEN 
