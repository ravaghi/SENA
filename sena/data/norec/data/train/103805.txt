Rebecca: «What A girl Wants»
(Down Beach Music) 

Åtte melodier og bare vel 30 min. spilletid på Rebeccas debut-CD. 

Trønderjenta klarte en fjerdeplass i årets «Idol»-konkurranse. 
Dessverre klarer hun ikke å forsvare den plasseringen med dette albumet. 
Med åtte sanger på debutplaten og en middelmådig produksjon hjelper det ikke så mye. 
Jeg tror Rebecca ikke klarer å nå så mange utenom sine trofaste «Idol»-fans. 
Det blir for tynt, låtmaterialet og Rebeccas sanginnsats klarer ikke å heve albumet. 

Rebecca har ikke den nødvendige sjelen som skal til for å gi denne soulpop-produksjonen et løft. 

Duetten «Feel the rhythm» med Alexander Denstad og «I Believe in Love» er de to sangene Rebecca Ludvigsen kan være mest fornøyd med. 
