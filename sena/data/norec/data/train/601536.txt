Gir aldri opp
Den australske popdronningen Kylie Minogue har satset stort for å få en ny boost på musikkarrieren. 
Hennes albumsamling har rukket å omfatte tolv full-lengder, og denne er laget i samarbeid med store navn innen popindustrien. 
Hun har til og med signert kontrakt med Jay Z sitt management Roc Nation. 

Det er noen virkelig gode låter her. 
Den dubstep inspirerte elektropop-låten «Les Sex» og den mer funky «I Was Gonna Cancel» er blant dem. 
Sistnevnte er for øvrig resultatet av samarbeidet med nåtidens hotteste produsent Pharrell Williams. 
«Into The Blue» og «Million Miles» er også underholdende låter som lett sniker seg på hjernen. 

Resten er derimot helt middelmådige poplåter, og da den 45 år gamle Minogue heller ikke har den beste stemmen, blir dette fort uinteressant. 
Duetten med Enrique Inglesias har de trist nok prøvd å redde ved å legge på en haug med effekter som får begge til å høres ut som roboter. 
Dette er noe kun Daft Punk får lov til å gjøre. 

Selv om albumet kun inneholder noen gullspor, er disse gode nok til at dette kan regnes som en grei suksess for Minogue. 
Hun har klart å fornye selg selv, men holder fortsatt fast ved sin sukkersøte signatur. 
