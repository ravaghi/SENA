Fattigmanns Turboneger
Going to hell. 
(MTG Music) 

Bob Moen heter Bob Kåre når han er med i partybandet Luxus Leverpostei. 
I Iron Fist går han i spann med Bender Midiman og Jonkis fra bandet Nobodies, pluss to medlemmer til. 
Disse holder fortsatt på med det som noen vil betegne som partymusikk. 
Bob Moen synger engelsk i Iron Fist, og tekstene er et tvilsomt sammensurium av floskler som selv ikke Hank Von Helvete i Turboneger ville brukt strupen sin på å formidle. 
Iron Fist spiller bra. 
Trykket er der. 
Men melodiene, gitarriffene og flosklene er så påtrengende og overskyggende dumme at man må være ganske beruset for å la seg rive med av dette. 
Det er sikkert også meningen at man skal være det sammen med Iron Fist. 
