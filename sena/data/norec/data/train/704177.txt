Psykedelisk pop på spilleplanen
Unknown Mortal Orchestra består av frontfigur Ruban Nielson, pluss bassist Jake Portrait og trommis Riley Geare. 
Nielson spilte støyrock og pønk i The Mint Chicks, et band som forflyttet seg fra Auckland i New Zealand til Portland i Oregon. 
De pakket sammen i 2010, og dermed var det klart for Unknown Mortal Orchestra. 
Den selvtitulerte debuten kom i 2011, og dette er oppfølgeren. 
Støyen fra gamlebandet er erstattet av psykedelisk pop med røtter tilbake til Beatles og Love – med wah-wah-tunge "One at a time" som et mer livat øyeblikk. 
Samtidig er trioen en del av dagens amerikanske musikkscene, som turnépartnerne Grizzly Bear og Foxygen. 

De er virkelig gode når tåka letter, og ikke så verst ellers heller. 

Beste spor: 
"Swim and sleep (Like a shark)", "So good at being in trouble. 
