Plateanmeldelse:Deafheaven - «Sunbather» 

Hørselshimmelsk. 

ALBUM: 
INDIEROCK Deafheaven «Sunbather» (Deathwish/Tuba) Så, du vil ha et album bestående av de monstrøst melankolske gitarene til Explosions In The Sky og Mogwai, de rungende kontrastene til Boris og den identitetsrivende growlen til Kvelertak? 

Kanskje til og med innkapslet i noe som klinger av det kontrollerte lydkaoset fra miksepulten til Kevin Shields? 
Et album der kontrasten mellom disse bestanddelene, disse elementene - den illsinte vokalen, de doble basstrommene og de bruttotonntunge riffene - glir over i nesten stillhet og forener black metal, shoegaze og postrock? 

Der coveret summerer lytteopplevelsen ved å ta farge fra innsiden av lukkede øyenlokk badet i skinnende sollys? 
Det skal du jaggu få. 

BESTE LÅT: 
«The Pecan Tree» 

TOR MARTIN BØE 
