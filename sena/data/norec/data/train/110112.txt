Gossip:«A Joyful Noise» 

(Columbia/Sony) 

Svinger i feil retning. 

Beth Ditto og gjengen hennes overlater enda flere tråder til produsenten. 
Nå er det Brian Higgins fra Xenomania (Girls Aloud, Florrie) som styrer Gossip vekk fra bandkonseptet. 

Det er ikke elendig, men det er litt av et kompromiss når Gossip ofrer det lille som var igjen av deres unike råskap. 
Visse låter frister til gjenlytting, men gir ingenting utover det «Music For Men» (2009) ga oss. 
Lyden er heldigvis mindre komprimert, men Gossip låter også mindre som et band og mer som et Ditto-prosjekt. 

I et utilpass pophouse-forsøk (signert Higgins og housebassisten Fred Falke) synger Beth «move in the right direction». 
Håper hun lytter til sitt eget råd neste gang. 

BESTE LÅT: 
«Into The Wild» 
