Morsomt for de barnslige
Syng som en flodhest? 
Dans som en apekatt? 
Dette er spill for de lekne. 

Tullebyen 

2 eller flere spillere fra 4-5 år 

15-30 minutter 

I de fleste barnespill handler det om å komme først fra start til mål på spillebrettet. 
Så også i Tullebyen, men her er det ikke terningen som sender deg framover. 
Det gjør du selv - ved å leke, gjøgle, synge, eller hvilke utfordringer du måtte få underveis. 
Spillerne trekket nemlig kort, og disse inneholder ulike oppgaver. 
Du skal danse som en apekatt, nynne så lenge du klare uten å puste, lukke øynene og ta deg på nesetippen, eller synge «ro, ro til fiskeskjær» som en flodhest. 

Løser du oppgaven, rykket du fram mot mål. 
Av og til må du ta med deg en motspiller, sende fram bakerste mann, eller bytte plass med en annen. 

Her dyrkes altså selvtillit og kreativitet, på samme måte som i mange mine/synge/tegne-selskapsspill. 
Men dette sikter mot yngre barn enn de fleste, og det treffer godt. 

Pluss: Gode materialer. 

Minus: Kan folk slutte å skrive i hvitt på gul bakgrunn? 

Passer for: 
Barn og barnslige voksne 
