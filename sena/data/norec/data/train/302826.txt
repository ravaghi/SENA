Nihilisme og death metal
Emperor-grunnlegger med ny The Wretched End-plate. 

ALBUM: 
Tomas «Samoth» Haugen har lagt ned noen arbeidstimer i det norske metalimperiet. 
Først med det verdensomspennende black metal-fenomenet Emperor, så gikk ferden ned i den nihilistiske death metal-kjelleren med Zyklon. 

Nå er det The Wretched End som gjelder. 
Det er fremdeles death metal som er ledetråden, men Samoth og gjengen spretter litt hit og dit på veien, noe som gir The Wretched End et par nødvendige stemningsskifter. 

«Inroads» låter kledelig organisk til sjangeren å være, selv om den har en eim av industri innimellom de grovkornede riffene. 

«Tyrant of the Mountain» 

Plata byr både på teknisk finesse og reinspikka groove. 
For fans av gammel Pestilence og tja, Immolation? 
