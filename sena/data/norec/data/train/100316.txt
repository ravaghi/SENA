En fantastisk historie!
En fantastisk, tragisk og livsbejaende historie - glimrende fortalt! 

HANDLER OM: 
Dette er historien om den vellykkede franske pressemannen, Jean-Dominique Bauby, som i desember 1995 ble rammet av hva man meget lett kan tenke seg er den aller verste skjebnen et menneske kan utsettes for: 
Han får et omfattende slag. 
Etter 20 dager i koma våkner han i tilstanden «locked-in-syndrom». 
Hjernen fungerer utmerket. 
Men hele kroppen er lammet - bortsett fra venstre øyelokk, som han kan beveget. 
Ved hjelp av en meget tålmodig pedagog lærer han å kommunisere med sitt ene øyelokk. 
Det blir, av alle ting, en hel bok ut av det. 
DOM: 
Dette er en tvers gjennom fantastisk godt fortalt historie. 
Man skulle forsverge det overhode var mulig å lage film av dette - og man har vel egentlig aldri sett maken. 
Men billedkunstneren Julian Schnabel har maktet det på en gjennomført fin måte. 
Det blir en meget sterk film. 
Men også uhyre tankevekkende, perspektivrik og - faktisk - morsom! 
Fremfor alt er filmen en hyllest til livsmot og ærefrykt for livet. 
Regi-prisen i Cannes i fjor og flerfoldige Oscar-nominasjoner i år er mer enn gode nok beviser! 
