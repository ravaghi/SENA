Bryter med reglene
PUNKT 2014 

Zapp 4 og Jan Bang 

Sted: Kick scene 

Når: 
Lørdag 6. september kl 18.00 

Strykekvartetten Zapp 4 kombinerer groove og improvisasjon med lidenskapelige soloer. 
Oene van Geel, Jasper Ie Clercq, Emile Visser og Jeffrey Brunisma er de fire musikerne i gruppen og sistnevnte så vi på scenen sammen med Erik Honoré fredag kveld. 
Alle fire komponerer låtene til kvartetten som har vunnet flere priser for sin kvalitet, men denne kvelden er viet til improvisasjon i samarbeid med sampling-mesteren Jan Bang. 

Vi får en rolig start som gradvis bygger seg opp. 
Det varierer mellom partier hvor kaos, eksperimentering og enkelttoner står i fokus, til det som resulterer i flere hjerteskjærende melodier. 
De er flinke til å gi hverandre rom og bygger opp under hverandres ideer. 
Bang gjør en fantastisk jobb med å fylle ut lydbildets frekvenser. 
De fire strykerne bruker flere forskjellige teknikker for å skape ulike lydlandskap, og i tillegg til vanlig bue-teknikk bruker de blant annet plukking, slag på treverket og glasstoner. 
Til og med stemmen blir tatt i brukt. 

Konsertens høydepunkt var da gooven ble satt av cellist Emile Visser og publikum gynget med. 
Det er ekstra gøy når en besetning som vi forbinder med klassiske regler og rammer kan vise at regler er til for å brytes i musikkens verden. 
Dette var imponerende og de ble belønnet med en velfortjent, stående applaus. 
