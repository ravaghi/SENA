Ofsdal Enno «Sviv»
Musikk og mystikk/Slagerfabrikken 

Ofsdal ut i verden 
Her er musikk som har svevd seg gjennom verdens kriker og kroker og kommet tilbake med en sømløs miks av inntrykk. 

Den erfarne fløytisten Steinar Ofsdal har satt sammen et velsmurt ensemble med et tett rytmisk driv og melodisk nerve. 

To perkusjonister, Helge Norbakken og Kenneth Ekornes, sammen med bassist Gjermund Silset og gitarist Olav Torget, følger tett opp Ofsdal, bratsjist Gjermund Skaslien og sanger Unni Løvlid. 
Komposisjonene er signert Ofsdal, og bringer oss til både østlige og vestlige himmelstrøk. 

Best liker jeg likevel de komposisjonene som har en viss «norsk» forankring, slik som «Tankehuset», «Soldans» og «Fjellvind» som byr på ekstra klanglig og rytmisk motstand. 
