Potta og prinsen
Satirisk vri med fjolleri på eventyret om Askepott. 

NORSKE STEMMER: 
Marianne Krogness, Lisa Tønne, Halvard Djupvik, Gaute Boris Skjegstad, Nils Ole Oftebro. 

HANDLING: 
Den onde stemoren til Askepott (her kalt «Potta»), oppdager trolldomskreftene som styrer våre kjente og kjære eventyr. 
Hun tar affære for å endre handlingen. 
Hun vil ganske enkelt sette en stopper for eventyrenes lykkelige utgang der de gode får hverandre. 
Potta tar affære, ved hjelp av prinsens oppvaskgutt og et par av trollmannens gode hjelpere. 

DOM: 
Tonen er kvikk og lett fjollete i denne animerte komedien med satirisk vri over eventyrene. 
Ideen er artig; la de onde stemødrene, de glupske ulvene og de ugreie trollene overta styringen. 
Men selvfølgelig er ikke dette mer satirisk enn at de gode seirer til slutt. 
Eneste forskjell er at den vakre heltinnen innser at drømmeprinsen ikke nødvendigvis behøver å være en ekte prins - slik det for så vidt er i virkeligheten også. 

Litt spenning, og en dose humor som kan egne seg for både voksne og barn, er det underveis. 
Men noe utover et middels fortalt eventyr, er det ikke. 
