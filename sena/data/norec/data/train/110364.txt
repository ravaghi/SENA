Anne-Sophie Mutter og Gewandhausorchester Leipzig «Musikk av Mendelssohn»
Deutsche Grammophon 

Dir. 
Kurt Masur Lynn Harrell, cello og André Previn, klaver. 

Mendelssohn i intense hender 

Det er 200-års jubileum for Felix Mendelssohns fødsel i år, og det markeres naturlig nok med gjeve plateinnspillinger. 
Stjernefiolinisten Anne-Sophie Mutter er allerede ute med sin tolkning av hans fiolinkonsert i e-moll, Op. 
64. 
Og med følger pianotrio nr. 1 i d-moll Op. 
49 og fiolinsonaten i F-dur - en DVD er det også. 
Dette er vakker musikk fra start til mål, ikke minst er fiolinkonserten et verk man neppe får nok innspillinger av. 
Mutters samspill med orkesteret er utmerket, og selv har hun en fiolintone som skinner. 

Noe av det mest særpregede ved spillet hennes er at klangen er så gnistrende levende også når hun tar volumet helt ned. 
Det gjør at adagiosatsen, der hun lekende lett trekker de vakreste fraser ut av fiolinen og nesten hvisker seg ut av satsen, blir en oppvisning i musikalsk intensitet. 

De to andre verkene havner litt i skyggen av den storslåtte fiolinkonserten. 
Men musikken er absolutt spennende, og ikke minst får André Previn bevist seg som pianist i både klavertrioen og fiolinsonaten. 
Denne platen er en strålende inngang til Mendelssohn-året. 
