Film:Familien som slakter sammen... 

Å anklage filmer som denne for å slavisk følge formelen, er som å anklage en popartist for å spille sin «greatest hit». 
La oss heller konstatere at denne nye utgaven av Tobe Hoopers banebrytende original, fra 1974, inspirert av Ed Geins gruvekkende gjerninger i Wisconsin på 1940- og 50-tallet, får lite - annet enn en flygende motorsag eller to - ut av 3D-mediet, men tilstrekkelig ut av den samme gamle, grufulle historien: 

Fire sexy ungdommer på «road trip». 
Tar opp en suspekt haiker. 
Kommer frem til et hus som filmens «final girl» har arvet av en bestemor hun ikke viste hun hadde. 
Oppdager en katakombe under huset.. 

«Texas Chainsaw 3D» har med sexy jenter og gutter i henholdsvis korte jeansskjørt og bare overkropper, svette redneck-glis, korrupte politifolk og ulogiske vendinger (overlate en haiker ingen kjenner alene i det flotte huset - med alle nøklene?). 

Den styrer unna de aller verste nymotens «torturporno»-ekkelhetene, og er gledelig fattig på billige «bø!»-triks. 
«Leatherface» forblir en av horrorsjangerenes mest gripende bødler, og «Texas Cahinsaw» en av dens, tross alt, best ivaretatte «franchiser». 
MORTEN STÅLE NILSEN 
