Sebastian:«Total» 

(Ed Banger / Warner) 

Total referansefest. 

Sebastian Akchoté har remikset i over- og undergrunn siden 2005, men avventet sin egen debut. 
Den gjør han derfor så stålkontrollert stilig og gjennomført balansert at man kan mistenke ham for å gjøre narr av labelkompisene Daft Punk og Justice. 

Franskmannen er mest av alt en toppspekket David Bowie i et fremoverlent Paisley Park, og mestrer likevekten mellom å være bevarende og banebrytende. 

Albumet er noe av det mer interessante og lyttbare i overflatebehandlet dansegulv denne sommeren, selv om helheten blir noe langdryg. 

Dessuten er han akkurat så narsissistisk at han photoshopkliner med seg selv på omslaget. 

BESTE LÅT: 
«Ross Ross Ross» 

TOR MARTIN BØE 
