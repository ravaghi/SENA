Konsertanmeldelse:Koselig kaos 

«Vi er Pavement fra nittitallet». 
Hurra! 

KONSERT: 
Pavement STED: 
Øyafestivalen, Enga PUBLIKUM: 
Ca. 7000 

Gitartrøbbel, en del sure anslag, ujevnt tempo og falleferdige låtstrukturer - det er slik det skal være på Pavement-konsert. 
Bandet låter tyngre og hakket tregere i sessen i dag. 
Årsaken er sannsynligvis at de, spesielt bassist Mark Ibold, er bedre musikere nå enn da. 

Stephen Malkmus har fått gråstenk i håret, men ser fortsatt ut som om han akkurat har stått opp. 
Scott Kannberg har utviklet en litt urovekkende likhet med Phil Collins. 
Perkusjonist og allround-«cheerleader» Bob Nastanovich hopper ikke fullt så mye rundt som han en gang gjorde. 
Man bliver eldre. 

Pavement er dog fortsatt mestrene av det kontrollerte kaos, på sitt mest sjarmerende i øyeblikkene da de tilsynelatende er i ferd med å implodere. 
Og for en rekke, øh, ikke-hits! 
Melodier blir aldri gamle. 

MORTEN STÅLE NILSEN 
