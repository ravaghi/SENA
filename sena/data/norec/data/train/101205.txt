Plateanmeldelse:In The Country & Frida Ånnevik - «Skogenes sang» 

Børli for viderekomne. 

Få lyrikere har påvirket så mange norske statsbudsjett som Hans Børli. 
Det jordnære, eller skognære, i tømmerhoggerens dikt har vært tonesatt før, spesielt i et godt, men noe tradisjonelt forsøk fra elverumsingen Erik Lukashaugen i fjor. 

In The Country og Frida Ånnevik (som har gjort mer for hedmarksdialekt enn Sigbjørn Johnsen) er noe helt annet. 
Pianojazztrioens søkende toner kler modernisten Børli, og gir ordene ny bunn. 

«Du som bor i mitt blod», (Børlis «Styggen på Ryggen») får riktignok lov til å starte for fri-improvisert, men beveger seg over i platas mykeste og vakreste partier. 
Dessuten gjør briten BJ Cole (som tidligere har jobbet med norske 1982) fantastisk steelarbeid. 
Ikke minst på voldsomme, nesten ti minutter lange «Skogenes sang», som virkelig gjenskaper tømmerskogenes lullende ensomhet. 

Skrivesperra «Ordene» som avslutning viser nok en gang at hedmarksdialekta er dimensjonert for det meste. 

Klædd i bringa, indeed. 

BESTE LÅT: 
«Skogenes sang» 
