Fvordn kn forh fnkre?
«La du merke til om de blei samen egentlig?» spurte jeg kollegaen fra TV Vest da filmen plutselig var slutt. 
«Eg vett ikkje,» svarte hun. 
«Eg sovna midt i.» 

Sånn kan det bli når fortidas skøyerjente Drew Barrymore i sitt 35. år skal spille så utslitt romantisk komedie at til og med rabbinere, tigger-nonner, imamer og Randy Newmans busk i ørkenen ville føle at de hadde sett det før. 

Hun er en talentfull sommervikar i avis. 
Justin Long spiller kul plateselskapsfyr som ikke kan engasjere seg i forhold. 
De treffer hverandre over et arkaisk arkade-spill med dårlig grafikk og elsker skøyeraktig fra første stund mens den skøyeraktige kameraten i naborommet spiller musikk fra «Top gun». 
Men hun må tilbake til San Francisco. 
Han må bli i New York. 
Hvordan skal forholdet kunne fungere? 
Hvordan skal forholdetttt kunne fungere? 
Hvorrrrdan skal ffff kunne fungere?? 
Hvor og Dan kan fôr-holdet og kunne fungere? 
Og kan-for-du-holdet funke? 

Filmen spelter seg opp med litt bare rumper og telefonsex-stønning, men du tåler det. 
Jeg trøstet meg med Facebook, og akkurat da Drew hadde stønnet at hun kom, skrev Thomas Dybdahl i en fb-oppdatering at han takket alle de som kom i Larvik i går. 
Det var det morsomste jeg opplevde. 

Jeg tror mange kommer til å kose seg på denne filmen. 
Med hverandre. 
