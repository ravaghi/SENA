Spillanmeldelse:«Donkey Kong Country Returns» 

(VG Nett) 
«Donkey Kong Country Returns» er et akkurat så glimrende comeback for Nintendos klassiske apekatter som vi har våget å drømme om. 

Retro Studios transformerte og revitaliserte den klassiske «Metroid»-serien med sine «Metroid Prime»-spill til Gamecube og Wii. 
Nå har turen kommet til Donkey Kong. 

Og for en fest det har blitt! 
Her får du ren spillglede i en opplevelse som blander retro-følelse med det moderne. 
En opplevelse som både er et nostalgisk tilbakeblikk til de gode, gamle 2D-dager og som gjør deg lykkelig for å oppleve spillenes verden anno 2010. 

Du fører Donkey Kong og sønnen Diddy gjennom fargerike verdener for å finne deres frastjålne bananer. 
Følelsen av å hamre løs på bakken, gjenstander og fiender er helt herlig, den deilige klatringen, hoppingen og skattejakten likeså. 

Muligheten til å spille sammen med en venn, hvor én styrer Donkey og én styrer Diddy, er også nydelig. 
Og det skader heller ikke at både grafikken og lydbildet treffer meg midt i hjerteroten. 

VG Nett-leser: 
Dette ser fantastisk ut! 
Har spilt mye SNES som uten tvil er min favorittkonsoll. 
Diskuter spillet her! 

Spillbarheten har mye gjenkjennelig fra det klassiske SNES-spillet fra 1994 (utviklet av Rare), men du finner også nyvinninger og friske vrier over alt. 
«Donkey Kong Country Returns» føles bare tvers igjennom riktig. 

Og unikt, de mange Donkey Kong-spillene som har kommet ut til tross. 
Jeg velger å kalle akkurat det en gedigen prestasjon. 

DONKEY KONG COUNTRY RETURNS Plattform: Wii Genre: 
Plattform Alder: 3 Utvikler: 
Retro Studios/Nintendo Utgiver: 
Nintendo 
Mer info 
