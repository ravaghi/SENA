Engelsk erotisk gotikk à la 2018
BOK: 
For deg som saknar tåke og elskar romantiske forviklingar. 

Sarah Perry: 
Sjøormen i Essex. 
Roman. 
453 sier. 
Omsett av Halvor Kristiansen. 
Gyldendal forlag 

Interiørblada er fulle av fossilar, lorgnettar og fyllepennar. 
Vi vil ha plansjer av blomar, insekt og skjelett på veggene. 
Og kva med eit lite kranie på skjenken? 

Sarah Perrys roman ”Sjøormen i Essex” skriv seg inn i London og Essex på 1890-talet. 
Det betyr ikkje at dette er ein roman om førre århundre. 
Det er ein roman om 2018 men forkledd i vakre rekvisittar frå 1890-talet, pluss litt kulturhistorie om kirurgi, sjøormfantasiar og tuberkulose. 
Her eit utdrag: 

”På nittenårsdagen byttet hun ut fuglesang med fjærkledde håndvifter, gresshopper i høyt gress med en jakke pyntet med insektvinger; hun ble snørt i korsetter av hvalben, gjennomboret med elfenben og fikk satt opp håret med skilpaddeskall.” 

Vi møter Cora Seaborne som har blitt enke. 
Ho kjenner seg lukkeleg og fri frå eit grufullt ekteskap og vil leite etter fossilar langs den engelske kysten. 
Ho kjem over sagnet om sjøormen i Essex og blir overtydd om at dette vesenet finst. 
Det skaper stor ståhei. 
I tillegg forelskar ho seg i presten. 
Og så er det heile igang. 

Sarah Perry har laga fine karakterar. 
Den pussige kirurgen som er forelska i Cora. 
Den staute presten med den nydelege kona Stella som er sjuk av tuberkulose på den vakraste måten. 
For ikkje å snakke om den skumle sonen Frances og den sexy dagmammaen Martha (som trøyster enka mellom lakena på nattestid) som er svært kritisk til Londons boligpolitikk og brukar kjærleik for å å få den rike Spencer til å betre kåra for byens fattige. 

”Uten et ord hadde Martha løftet opp sengeteppene og tatt Cora i sine armer. 
Hun trakk opp knærne for å omslutte henne helt og holdt hardt rundt henne, slik at skjelvingen til den andre kvinnen trengte inn i henne. 
Frigjort fra konvensjonenes hvalbenskorsetter og klær hadde Cora en stor og sterk kropp. 
” 

Ja, her er det den lesbiske dagmammaen som har seg med bestefrua, ikkje den staute stallkaren. 
Her er flust av slike herlege forviklingar! 
Cora som reddar ein sau saman med ein lasaron (trur ho!). 
Den er full av detaljar og pussigheiter, som at Martha som går rundt med bier i kysa. 
Kva no enn det skal bety. 
