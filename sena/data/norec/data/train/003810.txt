Ørkenblomsten
En moderne Askepott-historie med ekstremt sterke virkemidler. 

Den somaliske Askepotts ferd fra teltleiren til catwalken - slik går det an å enkelt beskrive Ørkenblomsten. 
Den er en ganske enkel film, men slik er også eventyrene. 
Helt til eventyret blir litt mer av et mareritt. 

Inneholder kanskje den verste filmsekvensen i år. 

Waris' eventyr er basert på den sanne historien om Waris Dirie, som i en alder av 13 rømmer fra familien sin i Somalia når hun må gifte seg med en gammel tosk og bli hans fjerde hustru. 

Alle er her 

Hun kommer seg til London og sover på gata til hun tilfeldigvis får et kort i hånda av en fotograf. 
Fotografen er ingen hvemsomhelst, så veien derfra til modelleliten er kort. 

Selvfølgelig er det litt flere hindringer i veien enn som så, men det er slik det må være. 
De gode hjelperne, den onde stemora, prinsen - alle sammen er her i en eller annen form. 

Først og fremst en feelgoodfilm 

Nåtid og fortid stokkes om på, og jeg får fortalt litt etter litt, annenhver fortid og nåtid. 
Etter hvert skjønner jeg mer og mer av Waris' forhistorie, selv om jeg så en del av det komme. 

Ørkenblomsten er først og fremst en feelgoodfilm etter klassisk oppskrift som dveler ved skjønnheten Waris og hennes naive søken etter et bedre liv. 

Helt til marerittet - knyttneven kommer på slutten. 
I form av den nærgående omskjæringen av Waris som tre år gammel jente. 

Levendegjør grusomheten 

Filmen sneier innom ømme punkter som omskjæring og arrangerte ekteskap ved et par andre anledninger, og jeg får for første gang høre en somalisk kvinnes opplevelse av det å bli omskåret og livet som en. 

Men det blir bare småtterier i forhold til avslutningen. 
Ørkenblomsten levendegjør grusomheten og livet etterpå på en helt ny måte for min del. 

Dette er kanskje den verste filmsekvensen i år, og topper lett Charlotte Gainsbourgs omskjæring i Antichrist. 

Glimt av storhet fra Lars von Trier: 
Melancholia 

Idiotiske tradisjoner 

Omskjæring og tvangsgifting er idiotiske blindveier i tradisjonens navn som selvfølgelig bør stoppes umiddelbart. 

Ørkenblomsten derimot, er en god film med sin andel klassiske klisjeer og ekstremt sterke virkemidler. 
Og filmen hadde ikke vært mye verdt uten virkemidlene heller. 

Ørkenblomsten har kinopremiere fredag 1.juli 2011. 

Kommentarer? 
Værsågod, skriv av hjertens lyst i kommentarfeltet under! 
