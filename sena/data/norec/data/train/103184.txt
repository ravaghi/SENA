Konsertanmeldelse:Finfint vorspiel 

Kjolen var ekstremt elegant. 
Men Steinkjers Ida Jenshus (24) visste å skape hjemmekoselig vorspielstemning på Norwegian Wood i går. 

Lampeskjermer, plastblomster rundt mikrofonstativet og rødt tøy over monitorene skapte en velkommende atmosfære da den to ganger Spellemannpris-vinnende (på to forsøk) Ida Jenshus tok ansvar for å varme opp for den langt, langt mer stålkontrollerte showbizmaskinen Eagles på Norwegian Woods siste dag. 

Hovedpersonen stilte med dramatiske maskaraøyne og sort kjole med store, hvite prikker og splitt, det eminente trøndermafia-bandet hennes var hverdagslige i T-. skjorter og jeans. 

Korharmoniene deres satt som var de skreddersydd, dog. 

Jenshus' country er blå og nedpå - kanskje i overkant blå og nedpå for et festivalutslitt publikum. 
Som på plate, kan hun også på scenen med fordel øke antallet «opptempo» sanger. 

Den nye singelen «Dove-Arena» viser jo med tydelighet at hun fikser både låvedansnummere og «tryckare» like godt. 

Ida Jenshus Norwegian Wood, Frognerbadet Publikum: 
Ca. 6000 Aktuell CD: «No Guarantees» 

MORTEN STÅLE NILSEN 
