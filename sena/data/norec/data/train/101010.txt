Thom Hell – «Det går likar no»:
Mørkere i stemmen enn vanlig gyver Thom Hell løs på hele Trøndelags festnasjonalsang. 
Her får den voksenrock-drakt – tenk Tom Petty eller en Neil Young i avslappet modus - og Thom skaper mer originalitet ut av… eh, originalen enn Silje maktet. 
Han er til og med frekk nok til å ta noen egne grep i det velkjente refrenget uten at låten blir dårligere eller endrer karakter vesentlig. 
En låt som Hell tolker med hell – håper også låtskriver Frode Viken er enig i det… 
