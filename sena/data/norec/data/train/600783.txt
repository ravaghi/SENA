Dramatisk og nifst i 3D
Regi: Zack Snyder 

Manus: Emil Stern, John Orloff og John Collee etter Kathryn Laskys bok 

Inntalt med norske stemmer 

Sensur: 7 år 

Dette er en fantasyfilm i animasjonsutgave, som vises i 3D. 
Historien dreier seg om kampen mellom Det gode og Det onde, konkretisert i Vaktuglene fra Ga'Hoole og uglene som kaller seg 
De eneste. 
De vil ha makt over alle, de er tyrannene. 
Den unge uglen Søren ramler ut fra treet han bor i sammen med sin familie. 
Det er første skrittet til store dramatiske og livstruende omveltninger. 

3D teknikken blir brukt i full bredde, vi gis flotte tablåer og store, luftige bevegelser, spenning, dramatiske opptrinn, kamp og gny. 

Dette er ikke for de aller yngste, til det er mange scener for dystre, med for voldsomme effekter. 

De norske stemmene er effektfulle. 
Og: 
Det overspilles når det skal overspilles. 
