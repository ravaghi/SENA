Seven Doors Hotel «Seven Doors Hotel»
(Safe & Sound/Indie Distribution) 

Velklingende americana - fra Norge. 

Kvintetten Seven Doors Hotel er for meg et nytt bekjentskap, men debutanter som kan riste ros og lovord fra Jayhawks-helten Mark Olson ut av ermet, er alltid verdt å sjekke ut. 
Og vi befinner oss definitivt i Jayhawks-land. 
Selv om rock-gitaren har litt skarpere kanter hos Seven Doors Hotel, er det ingen tvil om at de er influert av den melodiøse americana'en som nettopp Jayhawks sto i spissen for. 
Riktignok holder ikke debutplaten helt til mål når det gjelder låtkvalitet - vokalist Alexander Lindbäcks stemme kan også fremstå noe monoton, om enn særpreget - men dette er uansett et friskt forsøk på å blåse liv i en genre som har ligget nede her hjemme i noen år nå. 

LAST NED: 
«Old Hotel», «Heavy Metal», «A Song I No Longer Can Sing» og «CYA». 
