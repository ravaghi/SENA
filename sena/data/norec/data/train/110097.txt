Burzum:«Umskiptar» 

Unikt. 
Men litt på tomgang. 

Varg Vikernes' fjerde siden han slapp ut av fengsel i 2009. 
Og kanskje går det litt vel fort i svingene nå. 

Ordene på «Umskiptar» er alle hentet fra det norrøne eddadiktet «Voluspá». 
Mange vil slite tyngre enn vanlig med den dels malmfulle, dels aristokratiske snakkesangen. 

Andre vil føle at selve musikken er for streit: 
Nokså gammeldags hardrock som sjelden oppnår den sagende harde, knugende depressive stemningen som gjorde «Hvis lyset tar oss» (1994), «Filsofem» (1996) og endog «Belus» (2010) til ytterst problematiske sjangermesterverk. 
Det er videre mulig å savne de simple, vakkert trolske ambientsynth-komposisjonene. 

BESTE LÅT: 
«Alfadanz» 

MORTEN STÅLE NILSEN 
