Se på meg, bruttern
Noel Gallaghers solofremstøt vasker gulvet med broren Liams post Oasis-virke. 

ALBUM: 
Som Fugl Føniks stiger Noel Gallagher opp av asken. 
En noe ladet billedbruk kanskje, men det er noe overraskende fargesprakende og uventet over den gamle Oasis-traverens solofremstøt. 

I alle fall med broren, Liams Beady Eye-debut friskt i minne. 
Det Noel leverer her er nemlig alt annet enn størknet Oasis-materie. 

Om Noel Gallagher's «High Flying Birds» er spesielt originalt, kan nok diskuteres, men plata er om ikke annet proppet med levende og funklende popmusikk av klassisk format. 

Singelen «The Death of You and Me» slentrer av gårde til bittersøte fløytetoner og hornseksjon, godt nedi 60-tallsnostalgien med andre ord. 
«(I Wanna Live a Dream In My) Record Machine» er mer tilbake til Oasis´ tonale landskap, ispedd episke strykarrangementer og et stort refreng. 

Og, det funker som bare det. 
Man skal ikke kimse av Noel helt ennå, altså. 
