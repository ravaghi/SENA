Kosedyr som likner grillmat
Puh. 
Dette er bare kos. 

Små, blide ekorn med runde mager som egentlig får dem til å se ut som Hannah Montana-venninner eller grillmat, men det er jo ingen som spiser ekorn bortsett fra fattige middelalderfamilier som ikke hadde råd til rotte. 

Alvin og gjengen er musikk-kjendiser, og de forårsaker mange deilige ramlostrofer av den sorten som fører til at foresatte havner i sykeseng. 
Like fullt får de begynne på skolen, der de forsøker å sjekke opp high school-jenter som er så digre at de kunne ha brukt ekorn som tamponger på telttur. 
Som fysisk relief kommer de syngende ekorn-jentene. 
De er små, de låter som TLC i høyspentmasta og sørger for sensualitet uten stygge sinnbilder. 

Det er sånn at skolen skal delta i en musikk-konkurranse, men hvem skal delta, og hvorfor er Alvin egentlig blitt en slags Jim Morrison, som ruser seg på berømmelse og ikke stiller opp i gymsalen når han skal? 
Jeg sier bare: 
Dette er ikke «The road». 
Alt ordner seg. 

Dessuten er Bluray-en deilig. 
