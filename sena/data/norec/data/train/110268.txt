Anmeldelse:Hanne Hukkelberg 
- «Featherbrain» 

Løs helhet, strålende enkeltbilder. 

Ved første gjennomlytning av Hukkelbergs nye plate, undret jeg nesten på når første låt ville dukke opp. 
For bruddstykkene er så mange og ofte så kaotisk ulike at helheten forsvinner. 
Men som den lydutforskeren Hukkelberg er, så finnes det både originale, fascinerende og hektende enkeltbilder her. 

Det plystres lystig både fra mennesker og kaffekjeler, det slås på bestikk og vinglass og det som mer aparte er, noe som avslører at Hukkelberg fremdeles er i sin søkende fase. 
Helt fremme ved målet er hun nok ikke ennå, men når hennes personlige og helt særegne musikalske stemme trer ordentlig frem, som i tomwaits'ke «You Gonna», aner vi konturene av et storverk. 

BESTE LÅT: 
«You Gonna» 
