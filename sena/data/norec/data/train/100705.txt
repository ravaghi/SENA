Valentina:«Why Not Me» 

(CC Records) 

Mer bruksmusikk til folket 

Mannen som ga norsk folkelig musikk Liv Marit Wedvik og Heidi Hauge 
- Arvid Berge - er på farten igjen, denne gangen med bulgarske Valentina, som er gift og bosatt i Valle, Telemark. 

De tre jentene har sterke likhetstrekk. 
Også Valentina er i ferd med å ta en lokal suksess ut til hele nasjonen (og VG-lista) med en plate som knapt kan kalles kunst, men som har dette enkle og ufarlige, men fengende elementet - kall det gjerne folkelighet - som kan gå hjem hos absolutt alle. 
Valentina har en skarpere karakter i stemmen enn Hauge og Wedvik, selv om Bonnie Tyler-knekken til tider blir overtydelig. 

Den makter iallfall å gi litt liv til en ren plankekjøring av covere fra blant andre Dr. Hook, Rod Stewart, Suzi Quatro og Dolly Parton i et lydbilde som er blottet for oppfinnsomhet på arrangementssiden. 
Men det er jo slik folkelighet skal være. 

Anbefalte kjøp: 
«Hot Legs», «If You Can't Give Me Love». 
