Konklusjon & karakter
Vi liker V-modellen i Braviaserien. 
Det er derfor synd at Sonyen har ribbet TVen for innganger og finesser uten at det vises i prisen. 

Er du ute etter en HD-klar TV som er flott å se på og som i tillegg er enkel i bruk? 
Da er dette modellen for deg. 

For oss er likevel savnet av en dedikert PC-inngang et klart minus når Sony har prissatt modellen såpass høyt. 
Vi ønsker oss også minnekortinngang for visning av våre digitale bilder og litt flere finesser. 
Likevel: 
Den opplevde kvaliteten på denne TVen står fortsatt til en soleklar femmer på terningen, bare så synd da - at Sony ikke tok steget fullt ut når de var så godt i gang. 

Kannibalisme? 

I skrivende stund ligger denne 32-tommeren i V-serien nå ute i butikkene til rundt 22.000 kroner, mens 40-tommeren ligger på 32.000. 

Ser vi på S-klassen som er innstegsmodellen i Bravia serien, koster den henholdsvis 15.000 for 32-tommeren og 24.000 for 40-tommeren, og her får du altså med PC-inngang. 
Smak og behag kan alltid diskuteres, men vi synes selv at V-serien er langt stiligere å se på. 

Det er imidlertid flere forskjeller på de to, her er litt informasjon fra Sony Norge: 

Selv om det er samme panel skal det være ulik bildebehandling i S- og V-klassen. 
I S32 jobber linjedobleren med lav oppløsning, mens den i V32 jobber med høy oppløsning hvilket Sony hevder gir LANGT bedre bilde - særlig ved dårlige signaler. 
V32 har i tillegg 14 bits farge-prosessering som gir i overkant av 1milliard farver. 

Minispesifikasjoner: 

32-tommers LCD-TV, noe som gir deg cirka 80 synsflate målt diagonalt over skjermen, og en oppløsning på 1366/768 

Innganger bak: 3 scart med RGB, 1 komponent + analog stereo-lyd inn, 1 HDMI med HDCP + analog stereo-lyd inn. 
Det er også en analog stereo-lyd ut, for tilkopling til surround-anlegget. 

På venstre side: 1 x S-video, video inn, phonoinngang for stereo-lyd og hodetelefon. 

Mål (kun TVen): 11,5 cm dyp, 55 cm høy, og ca. 81 cm bred. 
Vekt = 17,4 kg. 
