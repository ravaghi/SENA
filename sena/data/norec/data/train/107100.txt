Jill Johnson:«The Christmas In You» 

(Lionheart International) 

Det blir ikke nødvendigvis jul selv om man synger om det. 

Denne gavepakken fra «Sveriges Shania Twain», Jill Johnson, inneholder en blanding av nyskrevne «julelåter» og det Johnson i coveret omtaler som tradisjonelle favoritter. 
Platen er spilt inn i Nashville med - skal vi tro presseskrivet - de fremste musikere som var å få tak i der. 
Dette er helt streite countrypopinnspillinger, tidvis krydret med munnspill, steel-gitar og fløyte. 

Det låter hverken jålete eller spesielt «julete», noe som i og for seg kan være greit. 
Men når platen samtidig er nokså blottet for sjel og stemning, er det egentlig vanskelig å se noen mening med dette juleutspillet. 
Her er det tolkningene av klassikere som «Christmas Song», «Oh Come All Ye Faithful» og «Down To The River To Pray» som trekker opp. 

KIKKA KROG 
