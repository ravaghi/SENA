Harry møter vigilantepurken
Den andre Dirty Harry-filmen kom i 1973, og skulle noe kjennes oppsiktsvekkende, måtte det være at hamster-pene lille Tim Matheson spiller rå vigilantepurk fra trafikkavsnittet. 

Det starter med at en mafiaboss går fri på grunn av mangel på bevis, et pysete krav i rettsvesenet. 
Men gudskjelov dukker en mystisk mc-rider opp og utrydder de mistenkte. 
Ingen beklager det egentlig, men Harry etterforsker sammen med en svart skuespiller denne gang. 

Det er forresten flere merkelige ting: 
TV-serie-mammaen Suzanne Somers bader toppløs. 
Hary bråbremser et digert passasjerfly som er kapret av en fyr med pornobart og Sonny-fjes. 

Handlingen i «Magnum Force» er virkelig lite å skryte av, men filmen har nostalgiske kvaliteter, for 1973 er vanvittig lenge siden. 
