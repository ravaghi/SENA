Slapp og blind
Regi: 
James Keach Med: 
Chris Pine, Eddie Kaye Thomas, Anjali Jay 

Ikke la deg lure av coveret på denne filmen som lover vill sexkomikk av typen «American Pie». 
Dette er en A4 romantisk komedie, og en høyst ordinær sådan. 
Historien om den blinde hunken Danny og hans jakt på «miss right» i form av den snart bortgiftede indiske skjønnheten Leeza engasjerer bare i småsekvenser og blir trukket ytterligere nærmere søla ved hjelp av svært malplassert lyte - og slapstickhumor. 
Og hvorfor måtte regissør James Keach tvinge kona Jane Seymour til den pinlige avkledningsscenen helt i starten der? 
Nydelige Anjali Jay redder prosjektet fra havari og får minst ett av øynene på terningen herfra. 
Kun trailere som ekstramateriale. 

ØYSTEIN DAVID JOHANSEN 
