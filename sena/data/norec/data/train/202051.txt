Nokia 5800 XpressMusic
TEST: 
Svært mye mobil for pengene. 

Vårt støstermagasin, ITavisen, har publisert en test av Nokia XpressMusic 5800. 
Her er utdrag fra testen: 

Sammenligningen med iPhone er ikke til å unngå - med 5800 XpressMusic prøver Nokia delvis å gjøre innhogg i det samme markedet som iPhone, der kundene både er musikkinteresserte og stilbevisste. 

Forskjellen er at 5800 er en mer funksjonell mobil enn iPhone, at den koster mindre og at den følgelig føles litt billigere. 

Nokia 5800 XpressMusic har nemlig nesten alt. 
Det er en fullt utstyrt smarttelefon med flotte multimediafunksjoner, og den er samtidig rask, enkel å bruke og effektiv. 
På papiret er det virkelig lite å utsette på den. 

Konstruksjonsmessig er den nokså klumpete. 
Den er laget utelukkende i plast, og selv om den føles fysisk solid, utstråler den ikke akkurat noe eksklusiv følelse. 
Det er en ungdomstelefon, uten tvil, men uten at det går på bekostning av mulighetene. 
Blant annet har telefonen fullverdig internett-tilgang, både via super-3G og WLAN, nettleseren støtter Flash, og du kan også laste ned tredjepartsprogrammer; deriblant støtte for Exchange. 
Telefonen er videre utstyrt med GPS og 3,2Mp-kamera med blits og støtte for levende video. 

Skjermen er riktignok ikke verdens største (3,2 tommer), men den har en oppløsning på superskarpe 640x360 piksler, noe som virkelig synes. 
Det er fint nok når man blar gjennom vanlige ikoner og menyer, men skjermen kommer virkelig til sin rett når vi ser på bilder eller spesielt video. 
Kvaliteten og fargegjengivelsen er meget god. 

Betjeningen av telefonen foregår ved å trykke med fingeren direkte på skjermen, men visse operasjoner, som å klikke på internettlenker, for eksempel, kan kreve mer presisjon. 
Derfor følger det også mer en pekepenn du kan trykke med (den skyves inn i telefonen på undersiden). 
Nokia-brukere vil umiddelbart kjenne seg igjen i menyene, og telefonen bruker den nye versjonen av Symbian - S60. 

Skrive kan gjøres på flere måter; både med et lite tastatur, som dukker opp nederst på skjermen, og som strengt tatt krever at du bruker pekepennen, et stort tastatur, som innebærer at du holder telefonen horisontalt, samt skriftgjenkjenning. 

Vi lar oss imponerte av lydkvaliteten på den innebygde musikkspilleren; også når du bruker telefonens høyttaler. 
XpressMusic 5800 har også "vanlig" 3,5mm-plugg slik at du kan bruke egne hodetelefoner. 
Med på kjøpet får du også ett års tilgang på Nokias musikkbutikk der du kan høre så mye musikk du vil, men dette er foreløpig ikke tilgjengelig i Norge. 
