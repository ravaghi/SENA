Nidarosdomens guttekor:«Frelsesarmeens juleplate» 

(Norwave) 

Nidarosdomens guttekor med Bjørn Moe som dirigent og Ole Edvard Antonsen som gjest har laget en fantastisk plate som gir den rette julestemingen! 
Det er så vakkert at du nesten fryser på ryggen når trønderkoret fyller høyttalerne med sine vakre stemmer. 
Koret må være Norges beste kor i sin klasse! 

Denne vakre platen, som er en ren nytelse, inneholder i tillegg til de kjente og kjære julesangene også vakre sanger som «Den hellige stad» og «Å, kom nå med lovsang». 
Det låter mektig og høytidsfullt. 
Dette er den ultimate juleplaten, som vil skape glede og høytid i et hvert hjem. 
