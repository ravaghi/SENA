Claudia/Big Hand/Casino - «Honky Tonk Night: The Best Of»
Countryrockens norske ryttere. 

Trioen Claudia Scott, Ottar «Big Hand» Johansen og Casino Steel tok «outlaw country»'en til Norge i 1983, noen år etter at sjangeren hadde spilt seg ut i hjemlandet USA. 
De var for tidlig ute for epoken da countrymusikk ble hipt i rockkretser på slutten av 1980-tallet, og hadde trolig gjort det skarpere kommersielt i dag enn da. 

Denne samlingen avslører - litt overraskende - at platene deres har holdt seg ganske godt. 
Ujevnt og tidvis vel sørstatsrockharry, og Steel kan overhodet ikke synge. 
Men Scott kan, og selve innspillingene låter bedre enn det meste som ble til i Norge i årene 1983-1985. 

BESTE LÅT: 
«We Can't Mend A Burned Out Candle» 

MORTEN STÅLE NILSEN 
