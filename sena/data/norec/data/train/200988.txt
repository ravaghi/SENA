Konklusjon & karakter
Nei, Dells 37-tommer er ikke den beste LCD-TVen vi har hatt inne på test. 
Men stikkordet er valuta for pengene. 

Skal vi dele TV-markedet inn i tre klasser: 
Budsjett-, mellom- og premium-klassen, plasserer vi faktisk Dellen på topp i mellomklassen. 

Det betyr altså at den skyver JVCs 37-tommer bort fra 1. plassen i den nevnte gruppen og at den forsvarer prisforskjellen mot ViewSonics budsjettmodell. 

Likevel: 
Det vil ikke si at bildekvaliteten er god nok til å henge med på premium-modellene, som i LCD-klassen er Philips PF 9830 og Sony Bravia KLV-V og for plasma-klassen er Panasonic PV500 og Pioneer 436. 

Når det gjelder brukervennlighet, design og finesser derimot, er den faktisk langt nærmere enn mange premium-TV-eiere liker å høre, og det er også på dette punktet at den virkelig skiller seg fra budsjettklassen. 

Pris? 

Når vi fikk TVen inn på test var prisen på litt over 20.000 kroner, men kun få dager senere var prisen satt ned til 17.769. 
Vår vurdering i denne artikkelen er basert på den laveste prisen  som vi mener er den riktige for TVen. 
