Plateanmeldelse:Staut 

Stugurein norsk brukskunst. 

ALBUM: FOLKROCK Staut: 
«Stugureint» (Grammofon/Bare Bra Musikk) 
Det er slett ikke vanskelig å forstå Stauts staute tak på sitt stadig større publikum. 
Tekstene - på så bredt Valdres-mål at ordbok er vedlagt, slik deres inspiratorer i Hallingdal, Hellbillies, lenge har operert med - er i all sin hverdagslighet gode både i skjemt og alvor, samtidig som de snart drar like store veksler på sin lokale folkemusikk som Odd Nordstoga gjør. 

Låtskriver Ørnulf Juvkam Dyve mangler ennå litt på å nå den jevne gullkvaliteten til Nordstoga, og det er faktisk der folkemusikken er sentral - altså ikke de mer tradisjonelle popvisene her - at Staut nærmer seg noe helt eget. 
Feelgood - unnskyld, kjenslegod! - musikk er det åkkesom. 

BESTE LÅT: 
«Eit gøtt gamalt frieri» 
