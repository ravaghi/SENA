Det var som Fanden …
Regi: 
Drew Dowdle, John Eric Dowdle 

Manus: Brian Nelson, M. Night Shyamalan 

Skuespillere: Joshua Pearce, Kimberly Ables Jindra, Chris Messina, Aaron Berg, Jay Hunter 

Sensur: 
15 år 

Regissøren/manusforfatteren M. Night Shyamalan (blant annet «Den sjette sansen») har skrevet en serie grøsserhistorier. 
Dette er den første i serien, som er blitt døpt «The Night Cronicles». 

Skal en i det hele tatt ta til seg denne historien, må en legge alle rasjonelle holdninger og logiske tankerekker vekk. 
Helt vekk. 
For i denne grøsserhistorien påstår M. Night Shymalan at Djevelen finnes. 
Han påstår også at han vandrer omkring i blant oss i ulike menneskeforkledninger. 

Således går han, Djevelen, altså, inn i en heis i et stort kontorbygg i Philadelphia. 
I høyst alminnelig menneskedrakt. 
Han er ute etter en spesiell sjel blant den lille gruppen som befolker akkurat denne heisen. 

Filmen er regissert med kjapp, klaustrofobisk nerve. 
En kan tro på den angsten og panikken som bryter ut hos både de innesperrede og byggets betjening da heisen uforklarlig stopper mellom to etasjer. 
En kan også forstå tvilen hos en oppdukkende politietterforsker. 
Men så er det med den djevelskapen, da... 
