Weezer:«Make Believe» 

(Geffen / Universal) 

Tidvis genial, men for ujevnt. 

Rivers Cuomo har i en årrekke vært en av USAs fremste leverandører av sommerlette pop-låter med høy tyggegummifaktor, gladpønk-attitude og et nerdete, humoristisk tekstunivers. 

I Rick Rubins hender er friskheten og energien i gitarattakkene bevart, men ikke alle låtene er like hemingsløst befriende som tidligere, spesielt mot slutten av platen når alvoret setter inn. 
Likevel; «Beverly Hills», «We Are All On Drugs» og i særdeleshet «Perfect Situation» tangerer det aller beste fra dette bandet, som iallfall lever på denne jorden for å gjøre deg i bedre humør! 
