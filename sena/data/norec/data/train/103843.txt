Et julemareritt
Regi: Jimmy T. Murakami. 
Norske stemmer: 
Nils Ole Oftebro, Andrea Bræin Hovig, Jan Grønli, Berit Bomann, Finn Schau m.fl. Britisk. 
Animasjon - 7 år, egnet familier. 

Dyster, sjarmløs og dårlig animert versjon av Charles Dickens' berømmelige historie. 

Skjønt berømmelig? 
Mer i andre land enn vårt! 

Men det handler altså om lånehaien Scrooge, som har fornektet alt godt i livet og driver hjerteløst alt som kommer i hans vei i gjeldsfengsel. 
Før han i noen åpenbaringer får sett sitt livs misgjerninger i perspektiv og blir så snill, så snill igjen. 

Nei, denne filmen er hverken til å bli særlig beriket eller særlig følelsesstemt av. 
Så jeg anbefaler heller litt juleallsang i familien. 
