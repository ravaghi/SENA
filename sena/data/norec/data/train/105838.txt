Sjarmløst og tomt
Gjennom noen glorete «shootouts» møter vi Winx-jentene, kjent fra TV-serien med samme navn: 
Et knippe oppspjåkete prinsesseemner og superhelter (?) ute for å lære å «stole på seg selv og den man elsker», men som er minst like opptatt av å se fine ut foran speilet og finne drømmeprinsen. 
Svært tradisjonelle kjønnsroller innpodes for målgruppen seks til ni - skjønt mange av dem vil falle av lasset av en keitete og høyttravende norsk oversettelse. 
En heseblesende filmopplevelse omtrent umulig å følge med på. 
Like sjarmerende som å være stengt inne i et rosa hoppeslott - uten retrettmuligheter. 

ØYSTEIN DAVID JOHANSEN 
