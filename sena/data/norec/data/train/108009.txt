Ray Charles:«Genius loves company» 

(Liberty/EMI) 

Et dusin duetter som Ray Charles rakk å spille inn før sin død i juni i år. 

Dette er en imponerende samling duetter med artister som spenner fra B.B. King, via Elton John til Norah Jones og Diana Krall. 
Samlingen inneholder både Ray Charles' egne sanger og enkelte sanger som betydde mye for ham. 

«Genius loves company» er en god samling med gjennomgående mye god musikk, men uten de store, spennende, utfordrende duettene som sitter i øret etter å ha hørt dette låtdusinet. 
Best er «Heaven help us all» med Gladys Knight og «It was a very good year» der Willie Nelson er duettpartner. 
