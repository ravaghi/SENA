Kudrow som band-mamma
Nok et nei. 
Der havna vi rett inn i Disney Channels spøkelsestog for søt og ubrukt ungdom uten sjel. 

Hovedpersonen er en utiltalende, måpe-kyndig buskkvast-nerd som snakker ironisk til oss mens han viser bilder av normal ungdom. 
Det er faktisk litt irriterende, som når de impotente ler hånlig av de med ereksjon. 

Lisa Kudrow spiller mor nå. 
Hun og sønnen skal flytte til New Jersey, som er fantasilandet til Kevin Smith og Bruce Springsteen. 
Kudrow ser etter hvert ut som kvinnelig røyker på 47 år, slakk i munnmusklene og gusten i blikket. 

På den nye skolen skal de ha Bandslam. 
Nei, det er ikke 12-åringer med blokkfløyter som spruter søle på hverandre, men en orkester-konkurranse. 
Flytteren møter ei kul lita jente med strikkelue som ikke ville ha snakket med ham uten at hun var seriemorder. 
Den rare gutten organiserer band og setter sammen musikere som om han skulle være Phil Spector, men i så fall ville han ganske sikkert ha drukket vodka med solarolje og ligget med Hamlets mor, og her opptrer ikke mange handlingstekniske avvik. 

På slutten er David Bowie med som David Bowie. 
Det vil du ikke vite noe om. 
