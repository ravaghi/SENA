Kråkenes siste skrik
The Black Crowes med akustisk karriereoppsummering. 

|||ALBUM: The Black Crowes vender tilbake til sitt eksplosive debutalbum «Shake Your Money Maker» på denne doble 20 års jubileums-CD'en. 

Gruppa med sørstatsbrødrene Chris og Rich Robinson i spissen, tar med dette en lengre pause. 
Kanskje for alltid? 

Uansett, dette er gyllen, musikalsk kråkevin for venner av disse svarte fuglene, som i utgangspunktet ga inntrykk av at den britiske gruppa Faces hadde krøpet tilbake fra 60-tallet. 

Gamle favoritter, blant dem fire fra debutalbumet, er omarrangert i dette 20 låter på to timers helakustiske albumet, for eksempel «She Talks To Angels» (som var akustisk i utgangspunktet). 

Dette er altså ikke viserock, her snakker vi hard core, no nonsense blues/gospel/rock'n roll, i stil med de akustiske innslagene Rolling Stones og Led Zeppelin gjorde i sine glansdager. 

Musikk som slår med mørke vinger og hes velvære inn i solnedgangen. 
