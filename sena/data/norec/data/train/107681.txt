Håkan Hellström:«Ett kolikbarns bekännelser» 

(Virgin) 

Håkan Hellström har forlatt sambarytmene som han i perioder benyttet på sine to første album. 

På Hellströms nyeste album, «Et kolikbarns bekännelser», er det en litt mer melankolsk og ettertenksom artist vi møter, der han presenterer en blanding av pop og viser. 
Her er det også litt country, blant annet i åpningssporet, «Jag har varit i alla städer». 
«En midsommarnattsdröm» er en morsom, iørefallende sang, mens «Vaggvisa för flyktbenägna» er en vakker kjærlighetssang, og «Bara dårar rusar in» er en stilfull ballade. 

Det er en mer moden Håkan Hellström vi møter på hans nye plate, litt mer neddempet og ikke med samme «øs» som tidligere. 
Fansen blir ikke skuffet over denne platen. 
