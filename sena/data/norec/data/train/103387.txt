Christina Milian «It's About Time»
(Island Def Jam) 

Såpeglatt og hjernedød r'n'b. 

Allerede før hun platedebuterte som 18-åring, hadde kubansk-amerikanske Christina Milian markert seg som Jennifer Lopez' kordame. 
Nå er hun tilbake med oppfølgeren «It's About Time», et album som preges av glatt r'n'b-pop, smakløse beats, trøtt rapping, platt produksjon (det hjelper ikke at Christina har stått for denne selv, heller). 
Faktisk er singlen «Dip It Low» det eneste som ligner på noe som helst av dansbar popmusikk på denne skiva. 
Dessuten virker det som om Christina prøver å kompensere for det uinteressante låtutvalget ved å ta i bruk enda mindre klær. 
Usjarmerende, synes nå jeg. 

MARIT AABY VEBENSTAD 
