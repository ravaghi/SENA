Gråmelert kakafoni
Julian Casablancas + The Voidz 

ALBUM: 
Det begynner å bli noen år siden Julian Casablancas og The Strokes «gjenoppfant» rocken. 

Om man ser på det store bildet, har det vel strengt tatt bare gått en vei med gjengen siden epokegjørende «Is This It». 

Casablancas har hele veien spilt ut kortet som distansert og uhåndgripelig. 

Solodebuten «Phrazes for the Young» var sukkersøt synthpop. 
«Tyranny» som han har laget sammen med The Voidz går enda lenger i å skape distanse mellom seg selv og sitt tidligere jeg. 

Her handler det om industrialisert alternativrock med trommemaskiner, harde samplinger, vrengte lyder og en ofte abstrahert Casablancas croonende i bakgrunn. 

Melodiene er gjemt bak lag på lag med støy og umedgjørlige arrangementer. 

For det meste kjennes det mer som han er forelsket i ideen om å være utilgjengelig, enn at låtene faktisk formidler noe av kunstnerisk verdi. 

«Dare I Care» er inne på noe i sin lek med østlige toner, paret med slepende, harde groover. 

Men for det meste er det en smakløs og intetsigende saus hvor de fleste ingrediensene drukner hverandre han serverer. 
