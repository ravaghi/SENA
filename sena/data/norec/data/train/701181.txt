Avføring med paprika
Thailand har de snilleste sadist-filmene. 

Hvis en thailender hadde laget «Saw», ville deltakerne blitt torturert med bompengestasjoner eller hardt kritt mot tørr tavle. 
«13» handler om en fortvilet ung mann som mister jobben og må skaffe penger til mor på landet fort. 

På mobiltelefonen blir han invitert til en slags reality-konkurranse: 
— Du har flua i venstre hånd. 
Svelg den døde flua, og du får 50.000 bath. 
Lunsj: 
Avføring med paprika. 
Bær en død mann opp av brønnen. 

Nettopp fordi utfordringene ligger innenfor innlevelsens rekkevidde blir det en overraskende og engasjerende film. 
Skuespillerne kommer aldri til å spille 
Hamlet på Lundsneset, men det gjør ikke så mye. 
Historien beveger seg velkomponert og logisk til en form for innsikt: 
Et menneske gir avkall på sin følsomhet og sin moral, og til gjengjeld oppnår han besluttsomhet og overlevelsesevne. 
Man har tapt sin sjel, men vunnet handlingsstyrken. 

Det som gjør mest inntrykk er likevel at hovedpersonen har påskrudd ringelyd på mobilen sjøl om han sitter i kontorlandskap. 
Thailand er et fritt demokrati. 
