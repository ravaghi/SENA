Spar oss!
Kylie Minogue er en kjent artist i julen etter hennes versjon av «Santa Baby». 
Kanskje dette er grunnen til at hun nå piner oss gjennom en full-lengder som heller burde vært årets julegave til hennes egen familie, og ikke i CD-hyllene rundt om i verden.De tre første låtene på albumet er orkestrale storband-numre med kjente, klassiske julesanger. 
En av dem er «Winter Wonderland» fremført med så sløv artikulasjon at teksten blir «waging in a winder wonder land». 
Hun har også puttet sin egen stemme på klassikeren «Santa Claus Is Coming To Town» med avdøde Frank Sinatra. 
Dette er allerede oppbrukte låter, og det blir ikke noe festligere med Minogue sin stemme. 

Deretter hopper hun rett ut av sjangeren og inn i pop-rocken med The Waitress sin «Christmas Wrapping». 
Stemmen til duettpartneren Iggy Pop har en helt elendig lydkvalitet, er malplassert, og gjør denne sangen til tidenes kleineste og masete julesang. 

Av platas nye sanger finner vi «Every Day Is Like Christmas» skrevet av Max Martin og produsert av norske Stargate. 
Låten høres ut som en Coldplay-låt iført juledrakt med bjeller på — en av platas beste, men samtidig helt middelmådig. 

Dette kunne du spart oss for Kylie. 
