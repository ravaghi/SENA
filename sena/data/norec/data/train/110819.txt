Folk & Røvere:«Hvis du ikke finner meg, så let i byene» 

(VME) 

Hvis du ikke finner meg, så let under «banalt». 

Erotikk skal ikke være enkelt. 
Spesielt ikke på norsk. 
Ulph Nygaard mumler som Grünerløkkas svar på snakkesyngerne Tricky og Serge Gainsbourg - men det han sier er for det meste refusert kåtpeispoesi. 
Språkbildene er overtydelige pubertale nachspielfilosofier som hadde vært like banale, uavhengig av språk. 
Rent musikalsk er det derimot behagelig chillout, der et rappet Cat Power-pianoriff er blant høydepunktene. 
Therese Lech synger uanstrengt og nesten bedre enn storesøster Beate. 
Men hva var tanken bak å gjøre «What A Wonderful World» som tysk Grand Prix-låt? 

BESTE LÅT: 
«Hun har en måte» 

TOR MARTIN BØE 
