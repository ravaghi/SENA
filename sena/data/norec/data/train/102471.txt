Plateanmeldelse:Chelsea Light Moving - «Chelsea Light Moving» 

Ikke akkurat det nye Sonic Youth. 

ALBUM: 
Indierock. 
Chelsea Light Moving - «Chelsea Light Moving». 
Indie(Matador) 

De som så denne Thurston Moore-frontede kvartetten på Øya i fjor - og ikke gikk på grunn av «bråket» (ingen neddempet solo-Thurston, dette) - vet hva de får. 
For dere andre: 
54-åringen bedriver like gjerne støygitar minutt-for-minutt, utfordrer ideen om hva en melodi egentlig er og mesker seg med atonale riff. 

Mange gode intensjoner, men ingenting man egentlig ikke har hørt før. 

Tekstene varierer fra ren svada til forkludret svada, hyller amerikanske poeter og småsparker hippier. 
Det hele avsluttes med thurstonsk poetikk, der det virker som om noen har glemt at «interessant» ikke er en bærende kvalitet alene. 
BESTE LÅT: 
«Frank O'Hara Hit» 

TOR MARTIN BØE 
