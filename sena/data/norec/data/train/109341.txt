Plateanmeldelse:Yoga Fire - «Opp som en konge» 

Oslo, på godt og vondt. 

ALBUM: ROCK Yoga Fire «Opp som en konge» (MTG) 

Det var like pinlig for oslorocken som det var for spillkarakteren Dhalsim (hvis signaturrop er «yoga fire!») at noen forbigåtte rappere bestemte seg for å plukke opp instrumenter. 

Det eneste positive ved debutplaten var at det bare kunne gå én vei derfra. 

Og friskere vokal er en god start. 
Skuespiller Benjamin Helstad er mer troverdig som rocker enn Alis og Dansken til sammen, og leverer helt rått til tider - både aggro og allsang. 

Riffkraften er fetere, men sporene lider fortsatt av mangel på særpreg. 

Dette er fortsatt Raga Rockers, litt Jokke - og nå, takket være Tommy Akerholdts assistanse, Turboneger. 
Se opp for noen dråper Coldplay også. 

Mye låter utdatert, men nå som de kan spille gjenstår det bare å finne seg sjæl. 

BESTE LÅT: 
«Samantha» 
