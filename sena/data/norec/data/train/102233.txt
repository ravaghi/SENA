Plateanmeldelse:Rod Stewart 
- «Time» 

Dett var dett. 
Adjø, Roderick. 

Fordi han lagde fantastiske album helt innledningsvis i karrieren, har vi gitt Rod Stewart (68) et utall sjanser. 
«Tonight I'm Yours» var et «comeback» allerede i 1981. 
Han skulle komme «hjem igjen» i 1986, 1995 og 1998 også. 
(Han kom faktisk hjem én gang, på «Unplugged» fra 1993). 

Nå har han tatt seg bryet med å skrive noen egne sanger igjen. 
Det skal vi liksom være takknemlige for. 
Å være takknemlig hadde vært atskillig lettere dersom det ikke hadde vært forferdelige sanger. 

Sekkepipene høres ut som synther. 
Stewart forveksler konsekvent hul, ludderaktig nostalgi med «soul». 
Dette var siste sjanse, og han dreit seg ut. 

BESTE LÅT: 
«Picture In A Frame» 
