Filmanmeldelse:Ny vri på E.T 

Mye fart, spenning, moro og en dose sentimentalt føleri i filmen om bøffernesinntogsmarsj på kloden. 

For generasjoner var E.T selve inkarnasjonen av en sympatisk og godhjertet «alien». 
Gjennom det noe klønete, men sjarmerende og etter hvert uredde romvesenet, bøfferen Oi, får vår gamle helt konkurranse. 

De fleste av oss husker de legendariske ordene sjarmklumpen E-T lærte seg; «Phone home». 

Romskapningene som kaller seg bøffere, er veldresserte og ikke så opptatt av familiære bindinger. 
Med fynd og klem overtar de jordkloden, opptrer stort sett feigt og er redde for en utenomjordisk trussel kalt Gorgene. 

Oi blir venn med menneskejenta Tipp, etter at bøfferne har sendt klodens innbyggere til eksil i Australia. 
Tipp er en handlekraftig ung dame som er villig til å gå gjennom ild og vann for å bli gjenforent med sin mor. 
Gradvis innser den grønn-lilla klumpen 
Oi betydningen av «hjem» og familiær kjærlighet. 

Grunnlaget for eventyret er med andre ord like tradisjonelt og universelt som de fleste, uansett sjanger; vennskap, mot og samhold gir styrke nok til å bekjempe både dumme holdninger og arrogante ledere. 

Det ligger mye god underholdning bak det i blant nokså søtladne budskap i denne animerte actionfilmen for barn 

BORGHILD MAALAND 
