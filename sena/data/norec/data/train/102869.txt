Megadeth, «Th1rt3en»
(Roadrunner / Warner) 

Mot gamle høyder. 

Etter ti år i mørket (og syv år etter hundre millioner kroners-søksmålet) har den notoriske urokråka Dave Mustaine tatt originalmedlemmet David Ellefson inn i varmen igjen og avslører et revitalisert Megadeth. 

Lydbildet er overraskende friskt, thrash'en som var bandets grunnlag da Mustaine startet Megadeth etter å ha blitt sparket fra Metallica er bortimot helt fjernet og melodiøsiteten så intakt at tankene uvilkårlig går til Alice Coopers glansdager. 
Megadeth mangler nok Coopers humor - til det er Dave Mustaines tekster for seriøst mente - men Mustaine har også vokale likheter med den gamle skrekkrock-guden. 

Alle som er blodfans av ultrapresise gitarriff og like rabiate gitarsoli (samt en blek ballade) vet de hva de har i vente på Megadeths trettende (jfr. tittelen) plate. 

BESTE LÅT: 
«Black Swan» STEIN ØSTBØ 
