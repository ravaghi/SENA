Sterk og dvelende tålmodighetsprøve
Dvelende, vakker og behersket om tsunamiens tragiske ettervirkninger I en by og noen mennesker. 

HANDLER OM: 
Ton er en underordnet arkitekt, som kommer til en søvnig by langt sør i Thailand. 
Han tar inn på et enkelt hotell, som bestyres av den unge kvinnen Na. 

Langsomt og nennsomt trekkes de to menneskene mot hverandre. 
Men småbyens mentalitet arbeider mot dem. 
Og etter hvert blir filmens egentlige bakteppe tydeligere: 
Tsunamiens vanvittige herjinger, og hva denne katastrofen egentlig gjorde med landet og menneskene. 

DOM: 
Thailandsk film er en sjeldenhet! 
Og denne filmen er en godbit for elskere av «annerledes» filmopplevelser. 
Den tar sin rikelige tid, den har lite handling, det aller meste forklares og beskrives med til dels ørsmå antydninger. 
Men de manglende handlingene legger så visst ingen demper på den overveldende tragedien som ligger i bunnen. 

Så vi snakker, bokstavlig talt, om antydningens kunst. 
Finslepent nok. 
Men nok ørlite prøvsomt. 
