Enda mer handikap-sex
Helen Hunt selger halvtimes sex til funksjonshemmet klient, men hun er ikke prostituert, hun er sexrådgiver. 

Regi/manus: 
Ben Lewin. 
Med: 
John Hawkes, Helen Hunt, WilliamH. 
Macy. 
USA 2012. 
1 time 35 minutter. 
Aldersgrense: 
Tillatt for alle.Egnethet: Voksen. 

Sist høst kom komedien om tre funksjonshemmede som drar påbordell i Spania for å få sin første sexerfaring. 
Nå kler Helen Hunt av seg oggir full pakke til en poliorammet, muskelsvekket mann. 

Rollefiguren hennes forsikrerklienten Mark (John Hawkes) om at hun ikke er en prostituert, men ensexrådgiver som han kjøper seks timer (sessions) av. 
Den definisjonen må likefullt debatteres, all den tid rådgiver Cheryl Cohen-Greene (Hunt) bruker sinegen kropp fullt ut for å gi Mark hans første sexerfaringer. 

Seksualdrift og lengsel etterintim nærhet forsvinner jo ikke skjønt deler av kroppen svikter. 
Men atfunksjonshemmede skal kunne kjøpe seksuelle tjenester, hindres i Norge av lovensom forbyr sexkjøp. 

Ergo blir det en teoretiskdiskusjon hvorvidt Mark O'Briens selvbiografiske opplevelser fra San Franciscoi 1988 burde stå som forbilde for et tilbud til funksjonshemmede her til lands. 

Manusforfatter og regissør Ben Lewin har laget sittfilmdrama over en artikkel (On Seeing a Sex Surrogate) av poeten ogjournalisten Mark O'Brien (1949-1999). 

Hawkes og Hunt gjør sitt beste iåpenhjertige sextimene (Hunt er neimen ikke prippen). 
Når handlingene blir forintime å se på, gjenfortelles de i samtaler Mark har med en katolsk prest. 
Mendisse snakkescenene gjennomføres merkelig nok, og uten troverdighet, midt ikirkerommet der andre besøkende kan overhøre sexbetroelsene. 
William H. Macyvirker utilpass i rollen som presten. 

Går man så inn på filmens premissog sier ja til sex surrogat-kjøp for funksjonshemmede, er det fortsatt nok ådiskutere: 
Hvor enkelt er det egentlig å skille fysisk intimitet ogfølelsesmessig tilknytning? 

Svært vanskelig, antyder Lewinsfilm og skaper dermed nye utfordringer. 
