Aasmund Nordstoga:«Friaren» 

(Warner Music) 

«Ein visefugg», del to. 

Sangeren og kvedaren Aasmund Nordstoga hevder selv at tittelen til sin andre plate peker mot blant annet et større publikumsfrieri i låtutvalget, men det er nok en sannhet med visse modifikasjoner. 

Visst er sudelidei-faktoren betydelig til stede, men «Friaren» er på mange måter en musikalsk blåkopi av den flotte debuten «Ein visefugg». 
Nordstogas telemarkana fletter norske folketoner sømløst, men ennå i forsiktigste laget, sammen med andre lands folkemusikktradisjoner. 
Hva med å utforske ytterpunktene mot andre musikkformer snarere enn å hegne sterkere om det norske neste gang? 

En marginal innvending, kanskje, for dette er en plate full av liv og lek - og en trygg oppfølger av en suksess. 

BESTE LÅT: 
«Ola Tveiten» 
