Willie Nelson:«Country Music» 

(Rounder / Universal) 
Dersom tittelen er uklar er det et bilde av en låve på omslaget. 

Ingen skal beskylde Willie for å slakke ned på utgivelsestempoet. 
Men det kan gå lang tid mellom de virkelige essensielle albumene hans. 
Det forrige var magnifike «You Don't Know Me: The Songs Of Cindy Walker» fra 2006. 

Nelson kan samarbeide med hvem som helst, når som helst. 
Nå har T-Bone Burnett plassert ham i et akustisk tradcountrymiljø. 
«Autentisk», for dem som måtte være opptatte av slikt. 
Burnetts metoder tillater ikke dumheter eller dårlig smak. 
Problemet er at de heller ikke tillater overraskelser eller kreative uhell. 
«Country Music» er fin, og litt overflødig. 

BESTE LÅT: 
«Ocean Of Diamonds» 

MORTEN STÅLE NILSEN 
