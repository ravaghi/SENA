Takk og lov for England!
«Hot fuzz» er en av de best likte filmene i verden (166. plass), og det skyldes et par veldig potente virkemidler. 

Den er laga av kultregissøren Edgar Wright som regisserte splatterkomedien «Shaun of the dead», den har Simon Pegg (som spilte Shaun) i hovedrollen – og den består av assorterte, kose-ironiske filmreferanser som vil hygge for alle de som studerte vhs og dvd i hjemme-universitetet og igrunnen aldri gjorde annet. 
Men besto. 

Hovedpersonen bor i Spencer Hill (Bud Spencer, Terence Hill) med sin japanske fredslilje, og han er selvsagt den perfekte politimann. 
Dermed er lakenet lagt for en kulturkollisjon med den søvngjengerske landsbygda etter politiserie-konvensjoner. 
Vellykka engelske filmer har en egen form for beskjedne overdrivelser. 
«Hot fuzz» består av vitser som er mindre enn fluelort, og den har action-symfonier i konserthus-størrelse. 
