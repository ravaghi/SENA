Samarbeidet som sakte vokste fram
De kommer fra National og Menomena og høres akkurat slik ut. 

Hverken Matt Berninger (National) eller Brent Knopf (Ramona Falls, tidligere Menomena) ønsker å ha to band gående, så de kaller bare El Vy for et samarbeid. 
De møttes da National og Menomena turnerte sammen for ti år siden, og duoplaten har tatt form over flere år preget av Berningers stemme og Knopfs gitar.Tekstene refererer i stor grad til Berningers oppvekst i Cincinnati i Ohio, der en dyster gutt lyttet til The Smiths og The Cure. 
Samtidig følger vi den oppdiktede kjærlighetshistorien til Michael og Didi, inspirert av "Grease"-plottet. 

En flott første halvdel, men de står ikke distansen ut. 

Beste spor: 
"Return to the moon", "I'm the man to be", "Paul is alive", "Silent Ivy hotel", "No time to crank the sun". 
