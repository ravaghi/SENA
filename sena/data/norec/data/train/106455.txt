Paul Stanley:«Live To Win» 

(New Door/Universal) 

Voksenrock til ettertanke? 
Fra denne karen? 
Nei takk. 

Den gamle Kiss-heltens andre soloplate - i den grad man ikke regner «Paul Stanley» fra 1978 som en Kiss-utgivelse - er et klassisk eksempel på hvor traurig det kan bli når tidligere moro-rockere begynner å ta livet seriøst. 

Stanley trasker av gårde med traust riffing, hul lyd, kjedelige låter og noen aldeles forferdelige tekster: 
«Live to win/Till you die/Till the light dies in your eyes», melder han på tittelkuttet, som for øvrig høres ut som det kunne akkompagnert en av Sylvester Stallones sporty åttitallsfilmer. 

Låtene som minner om Kiss, minner ikke nok om Kiss. 
Låtene som ikke gjør det, minner om en mann som ikke kjenner sin egen, klare begrensning. 

ANBEFALT KJØP: 
«Where Angels Dare» 
