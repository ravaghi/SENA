TV-karrieren har ikke tatt rotta på hiphop-veteranene
The Roots med et av sommerens vakreste album. 

||| 
ALBUM: 
The Roots har den siste tiden fungert som husband for det, etter manges mening, passe middelmådige talkshowet «Late Night With Jimmy Fallon». 
Det har heldigvis ikke forringet skaperevnen til Questlove og Black Thought. 

Velartikulert «How I Got Over» er nemlig et aldri så lite overskuddslager av velartikulert hip hop av det mørke og ettertenksomme slaget, godt hjulpet av et kobbel prominente gjester. 

Monstercover Tematikken kretser rundt sosiale traumer og selvrealisering, forbilledlig rammet inn av sjelerystende høydepunkt som pianoslentrende «Walk Alone», den vakre omskrivningen av Monsters of Folk-låten «Dear God» med Jim James (My Morning Jacket) og den sommerlige John Legend-gjestende «The Fire». 

Og naturlig nok spisset av The Roots' vanlige smakstilsetninger av jazz, elektronika, soul og indie. 

Sobert «How I Got Over» er sober i framtoningen. 

Grunnstemningen i låtene blir aldri klusset med av overivrige instrumentalister. 

Alt dette understreker både veteranenes gode navn og rykte, og bidrar til å gjøre dette til en av denne sommerens aller fineste plater. 
