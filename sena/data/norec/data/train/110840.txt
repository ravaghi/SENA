Stevie Nicks:«In Your Dreams» 

(Reprise / Warner) 

På sporet av fortidens magi. 

Et forsøk på å følge opp de to første, drusefine soloalbumene hennes: 
Endeløs takkeliste, gjester fra The Heartbreakers og Fleetwood Mac, tyll, taft og et omslag som får Nicks til å se ut som en nyvokset dukke (hun ble 63 på tirsdag). 
Samt, mer foruroligende, ordene «produced by Dave Stewart» på omslaget. 
Hva verre er: 
Stewart har skrevet mange av melodiene. 
Dumt, all den tid komposisjonene hans på langt nær er like særpregede som hennes. 
Spesielt når hennes, som i tilfellet «Secret Love», har røtter 35 år tilbake i tid. 

Men når det er fint, er det fint. 
«Soldier's Angel» kunne forsvart en plass på «Tusk» (1979). 

BESTE LÅT: 
«Soldier's Angel» 

MORTEN STÅLE NILSEN 
