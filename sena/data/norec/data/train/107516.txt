E 76:«Turing» 

(Tylden) 

Seks mann sterkt band fra Vinje i Telemark med sitt syvende album. 

E 76 ligger tett opp til Odd Nordstogas suksessplate «Luring» med tittelen på sin nye plate. 
Begge artistene kommer fra Vinje, og begge synger på dialekt. 
Der stopper også sammenligningen. 

Sekstetten E 76 ligner mer på Hellbillies i sin musikk, spiller en slags countryrock med norske tekster. 
Edvin Loftsgarden har skrevet de fleste sangene på plata, som både handler om ungkarsfestival, bygdefester, utedoer og chartertur til Hawaii. 

«Turing» har flere gode musikalske ideer og gode historier, men det ferdige produktet er litt ujevnt. 

Best er teledølene i «Ungkarsfestivalen», «Are tider» og «Vill og galen». 
