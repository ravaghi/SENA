Miley Cyrus:«The Time Of Our Lives» 

(Hollywood/Universal) 

Cyrus-virus til salgs. 

Man har jo lyst til å like «Hannah Montana»-stjernen, om ikke annet så fordi det er så guffent forutsigbart å slakte hypermanufakturerte amerikanske tenåringspopstjerner. 

Men «The Time Of Our Lives» gir ikke en stakkars anmelder noe valg, heller. 
Dette er fæl og overprodusert pop, uutholdelig sakkarinsøt i balladene, pinlig stadionrockete i låtene som prøver å signalisere attityde. 
To av de kun åtte sangene er passabelt samlebåndsmateriale, men stikker seg kanskje mest ut fordi resten er så pyton. 

Frk. 
Cyrus er ikke flink til å synge heller: 
Innsatsen på åpningssporet «Kicking And Screaming» er direkte rødmefremkallende. 
Og denne utgivelsen er så skamløs at man blir fornærmet på ungjentenes vegne. 

ANBEFALTE KJØP: 
«Party In The U.S.A.», «Time Of Our Lives». 
