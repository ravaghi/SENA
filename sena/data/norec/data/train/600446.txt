Engler, demoner og tenåringer
"Skyggejegerne: 
Demonenes by" har antakelig det meste fantasifulle tenåringsjenter kan ønske seg av en film: spenning, mystikk, romantikk og Jamie Campbell Bower. 
Også har den selvsagt en tapper og vakker heltinne man kan identifisere seg med. 

Gjennom en serie dramatiske hendelser oppdager unge Clary at hun er noe mer enn et vanlig menneske – hun er halvt skyggejeger. 
Skyggejegerne er, som hun også snart finner ut, noen fotogene, goth-aktige vesener som beskytter menneskeheten mot demoner. 
Og i denne kampen har Clary en viktig rolle å spille. 

Anmeldelsen fortsetter under bildet 

At det er Norges mann i Hollywood, Harald Zwart, som har fått jobben med å filmatisere de millionselgende "Skyggejegerne"-bøkene, gjør ikke resultatet verken mer eller mindre interessant. 
Zwart er mer av en dyktig håndverker enn han er en regissør med særpreg, og leverer akkurat det han skal – et strømlinjeformet actioneventyr som kanskje kan fylle noe av tomrommet "Harry Potter"— og "Twilight"-seriene har etterlatt seg. 

Millioner av fantasifulle tenåringsjenter gleder seg sikkert allerede til film nummer to. 
Resten av oss kan trygt fortsette livene våre som før. 
