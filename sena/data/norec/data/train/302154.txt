Breial riffing med blylodd rundt anklene
Alle gode ting er tre for Emperor-grunnleggeren. 

|||ALBUM: 
«I minimalismens ånd nevner jeg ingen og dermed er heller ingen glemt», står det å lese i takkelisten til Ihsahns nye opus, «After». 

Det samme tankesettet gjør seg ikke gjeldende når Emperor-grunnleggeren inntar komponistrollen, her formelig bobler det over av storslåtte arrangementer, progressive takter og virtuos instrumentering. 

«After» er den siste platen i en serie på tre og udiskutabelt den beste i rekken. 

Selv om det fortsatt er en intrikat materie som serveres, har Ihsahn tilrettelagt for at de kontrasterende elementene får større armslag enn tidligere. 

Enten det er breial riffing med blylodd rundt anklene som i det drønnende avslutningsnummeret «On the Shores», eller tilbakelent og varm progsødme ala Opeth i «Undercurrent». 

Lydbildet er massivt og kompakt og Jørgen Munkebys saksofonkrydder bidrar til å gi sluttproduktet et kledelig eksotisk preg. 
