Jim Stärk:«Ran Out Of Luck» 

(Sweet Recordings / Sonet) 

Myk, liten bagatell i høstmørket. 

Brasil-inspirasjonen til Jim Stärk slår sterkt ut i denne slentrende vestkyst-bossanovaen (med el-gitarsolo!) som dessverre mangler det friske gripetaket til den blåserglade single-forgjengeren «It's All Right». 
Derfor står «Ran Out Of Luck» frem mer som et ordinært albumspor enn et solid singlevalg, men det er likevel ikke til å nekte for at Jim Stärk nå står frem som et band med en sterk signatur, ikke minst ettersom stemmen til Einar Stokke Fadnes på langt nær er blitt mindre varm siden sist. 
