Gjestelista er lang som et internasjonalt kjendisleksikon
Og Crookers har stålkontroll på eget kjendisparty. 

||| 
ALBUM: 
Så det er her festen er! 
Dj- og produsentduoen Crookers, best kjent som de egentlige stjernene bak Kid Cudis listetopper «Day 'N' Night», debuterer med ei plate der de gjør som David Guetta og Timbaland: 

Inviterer en hel haug med folk til å strø vokalt stjernestøv over beatsa sine. 

De kan ikke ha fått mange nei. 

Gjestelista er lang som et internasjonalt kjendisleksikon, og rommer både the usual suspects som Pitbull, Will. 
I. Am og Kelis, samt hipsternavn som The Very Best, Spank Rock og Rye Rye. 

Crookers innpakning kler de fleste gjestene, låtene strammer og løfter på de riktige plassene og artister som Yelle og Roisin Murphy får et klart løft av å være med. 

Det endelig resultatet er ingen søndagsplate, det er voldsomt opplagt og mildt sagt eklektisk. 

Det hoppes skvettent fra rave til baile funk, fra grime til dancehall, men Crookers lykkes der Timbaland feilet med «Shock Value 2», nemlig i å holde regien på eget kjendisparty. 
