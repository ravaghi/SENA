Mudhoney:«Under A Billion Suns» 

(SubPop) 

Grønsj-skranglefantene er seg selv lik. 

Siden Mudhoney debuterte på SubPop i 1988 (jøss, er det blitt så lenge siden...?), har ufattelig mange band latt seg inspirere av den energiske, anti-produserte miksen av metal og hardcore. 
Mudhoney var på en måte grønsj-bandet som alle trodde skulle få verdensherredømme, men som aldri fikk det. 
Kanskje fordi resepten har vært ganske så lik i disse atten årene. 
Fremdeles går det an å nikke beundrende til de seige Motorpsycho-riffene i en låt som «Where Is The Future?» og de like tunge Zeppelin-gangene i «Hard On For War», men de uvørne gitarløpene føles dessverre ikke like relevante lenger. 
