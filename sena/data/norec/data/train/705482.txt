Amy O: Inne i studiovarmen
Hittil har hun greid seg selv, men denne gangen gjøres det skikkelig. 

Amy O: "Elastic" (Winspear/Playground) 

Amy O er Amy Oelsner fra Fayetteville i Arkansas, nå bosatt i Bloomington i Indiana. 

I løpet av sine 13 år har det opprinnelige soloprosjektet vokst til et fullt band. 
Hun har gitt ut en rekke egenproduserte plater, men dette er første gang hun har fått tilgang til et skikkelig studio. 

Hun åpner med "Lavender night", en frisk låt som feies unna på under to minutter. 
Hun fortsetter med "Soft skin", godt hjulpet av koringen til Madeline Robinson. 

Sangene handler om å vokse seg sterkere gjennom tøffe tider. 
"Sunday meal" er for eksempel inspirert av bestemorens død. 
Selv med backingband og profesjonell hjelp, preges Oelsner fortsatt av lo fi-årene. 
Det skaper en viss ensformighet, men hun kan bli en spennende artist å følge videre. 

Beste spor: 
"Lavender night", "Cherry blossom", "David". 
