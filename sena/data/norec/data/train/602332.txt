Broderfolkets krigssvik
Det gjør inntrykk å se hvor omfattende og grunnleggende negativ Sveriges holdning var til oss da Norge ble okkupert. 

Eirik Veum begynner på Voksenåsen 7. mai 2015, 60 år etter at eiendommen ble gitt som gave til det svenske folk som takk for hjelpen under krigen. 
Vi som drar på årene, hørte mye om svenskehjelpen i vår oppvekst. 
Skulle skandinavene fortsette som broderfolk etter 1945, var det kanskje nødvendig å konsentrere seg om den hjelpen vi fikk mot slutten av krigen og glemme at svenskene svek oss de første krigsårene. 

Det er kommet mye litteratur som belyser ulike sider av sviket. 
Eirik Veums fortjeneste er først og fremst at han sammenfatter foreliggende kunnskap i en helhetlig og oversiktlig fremstilling. 
Det gjør inntrykk å se hvor omfattende og grunnleggende negativ Sveriges holdning var til oss da Norge ble okkupert. 

Svenske myndigheter, så vel kongen som politikere, politi, militære og diplomater, var for en stor del utpreget tyskvennlige. 
Dette hadde historiske årsaker, og her kunne forfatteren hatt en noe mer analytisk tilnærming til stoffet. 
Sveriges historie sammenfalt med landets overordnede mål under krigen, nøytralitet. 

I praksis opptrådte landet som en alliert av nazi-styret. 
Mange i maktapparatet mente at Sverige burde gå inn i krigen på tysk side. 
Tyskerne frakter mer enn én million soldater frem og tilbake til Norge på svenske skinneganger, og norske eksilmiljøer ble utsatt for omfattende overvåkning. 
Tyskerne fikk adgang til overvåkningsmaterialet og brukte det i Norge med tragisk utgang for flere nordmenn. 

Eirik Veum (f. 1975) er blitt kjent, noen vil si beryktet, fordi han i flere bøker om siste verdenskrig har offentliggjort navn på nordmenn som gikk tyskernes ærend. 
Serien «Nådeløse nordmenn» (2012–14) førte til stor debatt om hvor lang «fredningstid» landssvikerne bør ha. 

Veum, som arbeider som journalist når han ikke fordyper seg i norsk krigshistorie, har et effektivt nyhetsspråk, men det blir en del gjentakelser. 
Og jeg skal aldri la være å mase om at den finske hovedstaden heter «Helsingfors» på de skandinaviske språk, «Helsinki» på finsk og engelsk. 
