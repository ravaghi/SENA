Tyvstart på EM-feberen
Med «FIFA 2004» som mal, var ikke forventningene til «UEFA Euro 2004» all verden. 
Men spillet overrasker. 

* Frispark fra skrå vinkel MÅ man tydeligvis skyte mot mål på - det er ikke mulig å slå en kort pasning eller et innlegg. 
Dessuten fungerer øvrige frispark fra skuddhold dårligere nå enn i FIFA 2004 - det hele virker mye mer tilfeldig og skuddene har en tendens til å gå høyt over selv om man skyter løst og treffer innenfor det grønne feltet på presisjonssøylen. 

* Cornerfunksjonen er fortsatt håpløst ensformig og helt på grensen til meningsløs. 
Man velger hvor ballen skal havne, så må man dytte på motstanderen til ballen kommer for så å prøve å time en avslutning. 
Da endres selvfølgelig kameravinkelen og alt blir bare rot. 

* Dommerne har fortsatt mye å gå på - mildt sagt. 
Tilsynelatende perfekte taklinger fra siden blir ofte dømt til takling bakfra og dermed gult kort i de aller fleste tilfeller. 
Dessuten brukes så og si aldri fordelsparagrafen. 

* Å komme i fart og skyte i steget er nesten umulig å få noe farlig ut av - selv med klassespillere som f.eks. Raul og Thierry Henry. 
Som regel blir skuddene for fislete, og skulle man være så heldig å få brukbart treff så står som regel keeperen perfekt plassert og holder avslutningen enkelt. 
Trikset er at man ikke må spurte i forkant av skuddet, men er det spesielt logisk? 

Det er faktisk langt enklere å få til gode avslutninger på volley fra kinkige posisjoner og med to forsvarere rundt seg. 
For øvrig savnes det fortsatt stort å kunne skru skuddene under relativt kontrollerte former. 

* Det å drible er fortsatt altfor tilfeldig. 
Etter min mening gir det langt større spilleglede å selv kunne bestemme hvilke finter man skal gjøre - den nye skuddfinten er et unntak som forhåpentligvis kan føre til flere av samme sort i neste versjon. 

De positive sidene ved spiller klarer dessverre ikke helt å veie helt opp for de opplagte manglene og begrensningene, og derfor når ikke «UEFA Euro 2004» helt opp. 

Men det er morsomt å kunne spille hele kvalifiseringen med alle de europeiske landene, for så å delta i selve mesterskapet med f.eks. Norge. 
Underveis går spillernes moral opp og ned og man kan selv plukke ut spillertroppen til hver eneste landskamp. 
Du kan selvfølgelig også spille mesterskapet med identisk kampoppsett i forholdt til det som spilles i juni. 

Det har absolutt en underholdningsverdi å svi bort noen timer på det offisielle EM-spillet, som ikke bærer preg av å være lappet sammen i siste liten for å komme ut i butikkene i tide. 

Men før du går til innkjøp skal du være klar over at det strengt talt finnes bedre fotballspill på markedet. 

PS! 
Det går ikke an å spille «UEFA Euro 2004» online. 
Spillet er også tilgjengelig på PC og Xbox, det er bare PS2-versjonen som er testet. 
