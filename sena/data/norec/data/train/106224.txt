Det stille helvete
Regi: 
Robert De Niro. 
Genre: 
Drama. 
Amerikansk. 

STJERNER: 
Matt Damon, Angelina Jolie, Alec Baldwin, Tammy Blanchard, Billy Crudup, Robert De Niro, Michael Gambon, William Hurt, John Turturro. 

HANDLER OM: 
Dette er historien om oppbyggingen av CIA, USAs hemmelige operasjoner i utlandet, gjennom en fiktiv toppbyråkrat. 
Det fatale invasjonsforsøket i Grisebukta på Cuba danner en slags begynnelse og slutt. 
Men ellers spenner det fra dannelse av en hemmelig amerikansk maktelite på Yale før annen verdenskrig og et stykke inn på 60-tallet. 

DOM: 
En spennende, nedtonet og sitrende film, i all hovedsak basert på alt annet enn direkte ytre dramatikk. 
Matt Damon er en slags amerikansk «Smiley», John le Carré ansiktsløse kaldkrigskriger. 
Damon er den poesielskende, personlighetsutviskede hjerne, som er villig til å gjøre alt for sitt fedreland. 
Og tar konsekvensen av det, midt i selve øyet av spionkrigen. 
Det vil si: 
Han tror nok at alle personlige ofre han har gjort (på vegne av seg selv og de ytterst få, aller nærmeste) ikke vil ramme ham. 
Men kan det lages filmer som dette uten personlige ofre? 
Nei! 

Som sagt: 
Noen action er ikke dette. 
Men storartet underholdning med all sin velspilte, indre spenning. 
