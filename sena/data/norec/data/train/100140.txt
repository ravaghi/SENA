Dypdykk i dumskap
Er Kate Hudson i bikini og Matthew McConaughey i bar overkropp nok til å lage en film? 

HANDLER OM: 
I det karibiske solskinnet forsøker en ung kvinne å kvitte seg med sin døgnikt av en ektemann. 
Hun er egentlig smart. 
Han er egentlig og dypest sett en torsk. 
Men, forstår vi, sexen har vært himmelsk. 
Gjennom spanske biblioteker og groteske megder eventyrlyst, jakter de på en gedigen gullskatt, må vite. 
Kan noe stoppe dem? 
En billionær, hans stupdumme datter, den morderiske gangsteren, den lekke lørja, den råbarka konkurrerende skattejegeren, mangel på solkrem? 

DOM: 
Morskap i solskinn har jeg intet i mot; skjønt januar ville vært en bedre måned enn mai. 
Heller ikke velskapte unge mennesker i minimal bekledening; det får man tåle. 
Men: 
«Plottet» er idiotisk, «manuset» fraværende, «morskapen» irriterende umorsom, «sjarmen» så å si ikke-eksisterende. 
Bare så det er sagt: 
Alt ender «godt». 
Jeg skriver ikke dette for å frata noen spenning. 
Bare berge ende fler fra lidelsen med å se denne filmen. 
