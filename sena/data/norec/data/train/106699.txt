Peeping Tom «Peeping Tom»
(Ipecac / Tuba) 

Bunnsolid Mike Patton-verk i beste Zappa-ånd. 

I serien «Mike Patton finner på nye musikkprosjekter» har turen kommet til Peeping Tom. 
Og se om ikke dette langt på vei er det mest vellykkede - og mest tilgjengelige - han har gjort siden Faith No Mores storhetstid. 
På mesterlig vis feier Patton over en rekke genrer som Peeping Tom - fra god, gammeldags hardrock til beinhard hiphop - og det er i denne eklektiske «ingen grenser»-filosofien at han tangerer ånden til salig Frank Zappa. 
Besynderlig nok klarer Patton å signere hvert enkelt verk så sterkt at det faktisk er en rød tråd i det hele. 
Legg til en aggressiv produksjon, et gjennomført pågående uttrykk og en plate som ikke slutter å overraske før etter gjentatte gjennomlyttinger, og du sitter igjen med et sjeldent vellykket utspill fra den svært produktive Mike Patton! 

LAST NED: 
«Getaway», «Kill The DJ», «How U Feelin'?» og «Five Seconds». 
