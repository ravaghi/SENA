Over grensen
Tommy Lee Jones lå i en periode an til å bli en parodi på seg selv. 
Men jammen har han tatt seg kraftig sammen på sine eldre dager. 
«The Three Burials Of Melquiades Estrada» - for å gi den dens fulle navn - er hans første kinofilm, fra 2005, og et kraftfullt drama fra grensen mellom Texas og Mexico, prikkfritt spilt av et strålende ensemble (spesielt Pepper imponerer som drittungeklysa som blir tvunget i kontakt med sin egen menneskelighet). 
Suggererende om en lojalitet som krysser grensen og inn i vanviddet - dette er en utmerket kompanjongfilm til «No Country For Old Men». 
Ekstramaterialet er også bra. 

MORTEN STÅLE NILSEN 
