Rancid:17 kutt og ikke én ballade 

Uvanlig mange bra enkeltlåter fra pønkere av den gamle skolen. 

Rancid: 
"Trouble maker" (Eagle/Playground) 

Snart et kvart århundre etter debutalbum, har pønkerne fra Berkeley i California fortsatt til gode å havne på hjemlandets topp ti-liste. 
De tre siste platene har riktignok vaket like under, og album nummer ni er Rancid som vi kjenner dem. 
Produsenten heter fortsatt Brett Gurewitz, og bandet spiller som vanlig Clash-preget pønk. 

Vokalist Tim Armstrong og bassist Matt Freeman har vært med siden starten, gitarist Lars Frederiksen siden album nummer to og trommis Branden Steineckert i 11 år. 
Forretninger som vanlig, altså. 
Ingen overraskelser, men et solid knippe sanger som de stort feier unna på mellom halvannet og tre minutter. 

Samtidig er sangene sterkere enn på lenge. 
Vi får ska i "Where I'm going", en smak av "Ring of fire" i "Telegraph Avenue", drivende rock i "Bovver rock and roll" og nok av refreng du kan rope med på. 

Deres beste plate på lenge. 

Beste spor: 
"Ghost of a chance", "Telegraph Avenue", "Where I'm going", "Buddy", "Bovver rock and roll", "Make it out alive","Say goodbye to our heroes". 
