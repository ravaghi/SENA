Amoralitet i lekker innpakning
Grunnhistorien her er at en jentekvartett fra en fluelort i USA et steds, raner en storkiosk/veikro. 
Motivet for ranet er å komme til Florida, til et laaaangt vårparty med svimlende høy faktor av dop, alkohol og sex. 
Inntil en dag de blir arrestert for å ha røykt dop på offentlig sted. 
De får to dager i fengsel, iført bikini. 
Men se så: 
En ung gangster betaler for kausjonen deres. 
Han er selve Scarface-drømmen virkeliggjort. 
Han tolkes med i all sin selvnytende bisarrhet av en stilsikker James Franco. 
Jentene spilles av "up coming"-stjerner som tidligere har markert seg som såpebobler sett i forhold til hva de spiller her. 

En har noe vanskelig for å se denne filmens mål, mening og retning. 
Er det en advarsel om at et liv helt uten moral, eller kanskje i direkte amoralitet, er meget farlig? 
I så fall skurrer filmen, fordi det amoralske tegnes altfor lekkert og tiltrekkende. 
Eller forsøker den seriøst å vise oss et bilde av en subkultur innen segmentet "Moderne, urban ungdom" som nærmest motstandsløst glir over i voldelig kriminalitet? 
I så fall lider den av mangel på virkelig dybde og bredde og av grundige "Årsak og virkning"-tegninger. 
Eller er den en kynisk underholdningsfilm, der filmens vesen har et ambivalent forhold til seg selv, slik: 
Vi forstår at disse jentene beveger seg rundt i et amoralsk univers, men lekre mennesker presentert i lekre bilder selger uansett. 
Spesielt hvis bildene i tillegg er pirrende.Kort oppsummert: 
En er faktisk i tvil om substansen her, men stilen er lekker. 
