Hilde Marie Kjersem/Jon Eberson:«Twelve O'Clock Tales» 

(Curling Legs/Musikkoperatørene) 

Det er ikke noe nytt at norsk jazz har fostret en rekke sterke kvinnelige standardtolkere de siste årene. 
Her har en av dem, Hilde Marie Kjersem, fått med seg sin musikklærer Jon Eberson på en ytterst behagelig, men til tider litt for stillestående reise tilbake i standardhistorien. 
Gitarist Eberson holder seg tilbakelent i bakgrunnen som allestedsnærværende, stødig akkompagnatør (og briljerer på sin egen «Buddy's Blues»!), mens Kjersem med hell kunne ha fargelagt stemningene ytterligere i kontrast til platens lavmælte grunntone, slik hun gjør til fulle der blåtonene dominerer - «Black Coffee», «Born To Be Blue» og ikke minst «All Night Long», som hun gjør like personlig som Aretha Franklins versjon av samme låt. 
«Twelve O'Clock News» er med andre ord ikke bare egnet som bakgrunnsmusikk! 
