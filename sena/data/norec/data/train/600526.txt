Søt og blid familiefilm
Estland 2012 

Regi: 
Janno Pöldma, Heiki Ernits 

Inntalt med norske stemmer 

Sensur: 
Tillatt for alle 

Egnethet: 
Barn/familie 

Denne animasjonsfilmen, innrettet mot et barne/familiepublikum, er skapt i Estland. 
Det er en produksjon av høy kvalitet i alle ledd, både det milde, likevel spennende eventyret og hele det animerte designet. 
De norske stemmene er ledige og uttrykksfulle. 

Selve eventyrhistorien er om Lotte fra Oppfinnerland. 
Hun er kjent fra filmen ved samme navn fra 2006, i tillegg til tv-serien "Lotte reiser sydover". 
Utgangspunktet er at en natt sniker to fremmede personer seg inn i landsbyen hun bor i. 
De er tydeligvis på jakt etter kofferten til hennes onkel Klaus. 
Lotte overrasker dem. 
De to flykter og mister under flukten en stein. 
Klaus tilstår: 
Året før tok han og to kompiser tre steiner fra et hemmelig tempel under deres sommerutflukt. 
Klaus og Lotte bestemmer seg for å utforske det de kaller Månesteinens hemmelighet. 

Kort og greit: 
Søtt, blidt, morsomt og sjarmerende for heile slekta! 
