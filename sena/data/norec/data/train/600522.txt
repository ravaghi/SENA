Whisky gir kreativitet og handlekraft
Storbritannia 2012 

Regi: 
Ken Loach 

Manus: Paul Laverty 

Skuespillere: 
Roger Allam, John Henshaw, Daniel Portman, William Ruane, Paul Brannigan, Jasmin Riggins 

Sensur: 
11 år 

Egnethet: 
Ungdom/voksen 

Briten Ken Loach forteller i sine filmer alltid om de små eksistenser. 
Alltid. 
De menneskene som virkelig knokler i hverdagen. 
Iblant er de i en gråsone til det kriminelle. 
Og slik sett er filmene hans egentlig politiske. 
Fordi de sier oss ganske mye hvordan de bitte små samfunnshjulene reagerer eller ikke reagerer på bevegelser i storsamfunnet. 

Samtidig er filmene tette og nære av miljøskildringer, av poengterte personkarakteristikker. 
Og alltid, hos én eller flere av hans personer, finnes det et håp, hvor grå og besk og håpløs situasjonen eller selve tilværelsen er. 

Alle disse momentene er med her: 
Vi er i Glasgow, Skottland. 
Unge Robbie er arbeidsledig. 
Han har i ruspåvirket tilstand gått til blindt angrep på en fyr på hans egen alder. 
Det resulterer i en anselig mengde timer med samfunnstjeneste. 
Da han kort tid etter blir far, gir han seg selv et løfte: 
"Aldri mer på kant med loven. 
Få en fast jobb. 
Ta vare på din sønn og oppfør deg godt mot kvinnen du elsker, din sønns mor." 

Så skjer en av disse guddommelige tilfeldighetene: 
Han blir bedt med av sin tilsynsfører til et whiskydestilleri. 
Det skal vise seg at han har en meget fin nese og smak for whisky. 
Robbies originale kreativitet og handlekraft utvides lynhurtig. 

Fra det øyeblikket endrer filmen seg fra en meget typisk Ken Loach-film til noe som kan minne om en fin, gammeldags Ealing-komedie. 
Ealing: 
Engelsk filmselskap som på førti-femtitallet skapte en rekke flotte komedier, deriblant "Et skip med whisky". 

Som berørt: 
En god del her har typiske Ken Loach-tema, Ken Loach-karakterer og Ken Loach-miljøer. 
Siste halvparten, derimot, besitter en sjarm og en oppfinnsomhet en meget sjelden aldri har opplevd i en Ken Loach-film tidligere. 

Så sluttsummen må lyde: 
En grim, gatenær realisme som transformerer seg til en fantasiutvidende og sjarmerende film via whisky. 
Det hele er å se på som et broderbukk mot oss whiskyelskere. 

PS. 
Uttrykket "The Angel´s Share" henspiller på de få prosentene av whisky som fordamper under fremstillingsprosessen: 
Englenes del. 
