Konklusjon & karakter
TVen er flott å se på, men har et par minuser som hindrer full pott. 

Vi har allerede nevnt menysystemet, men gjentar at det er så logisk oppbygd at til og med de med stor innstillingsskrekk ikke bør ha noe å frykte. 
Dette er viktig i den daglige bruken, og gir pluss i vår bok. 

Selv om vi synes fjernkontrollen er stygg, har den flere praktiske hurtigtaster, for eksempel til størrelsesnivå, frysing av bildet og lydinnstillinger. 
Med 2100 siders minne jobber også TekstTVen raskt, og du kan velge mellom splitscreen og mix-funksjon, noe som er bra for oss sportsidioter. 

Vi liker også lyden fra høyttalerne, som passer fint til alt utenom film og musikk. 

For kresen: 
Dessverre er TVen litt for kresen på signalkvaliteten til å få full pott, i praksis bør du ha parabol- eller kabelTV-tuner før du løper til butikken. 
Vi savner også minnekortinngang for digitalbilder. 

Alt i alt er TVen et helt greit kjøp, men heller ikke denne modellen er god nok til å dytte vår plasmafavoritt PV500E ned fra tronen. 
Vi synes den veiledende prisen på 30.990 er for høy, men heldigvis har vi allerede sett den i nettbutikker til rundt 23.000 kroner - noe som gjør TVen konkuransedyktig. 

Minispesifikasjoner 

S42S5, HD-klar 42- tommers plasma med 1024/768-oppløsning, 12 bits signalbehandling og 68.7 millarder farger 

Innganger: 1x HDMI, 1x Komponent, 2 scart, 1x PC-ingang(VGA) 

Oppgitt kontrast 10.000:1, lysstyrke 1300 cd/m2, og betraktningsvinkel på 175 grader. 

Oppgitte mål, inkludert stativ: 
Bredde = 105,8 cm, dybde = 34 cm, høyde = 77,7 cm  42.4 kg. 
