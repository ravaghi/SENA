Nord-Norges kultlåtskriver
I aller beste forstand folkelig fortellerkunst. 

||| 
ALBUM: 
Opprinnelig sjømann, men hardt skadd i en eksplosjonsulykke i Texas tidlig på 1970-tallet, befestet Knut Magne Myrland (62) fra Harstad sitt renommé som artist i åra 1976-1983 med ni plater på rappen. 

I 1997 kom en «best of»-samling, ti år seinere et nytt album pluss en liveplate. 

Dette er med andre ord det andre originalalbumet på 27 år. 

Til gjengjeld bekrefter det sangeren og låtskriverens sterke fortellertalent. 

Her dreier det seg om tradisjonell countrytradisjon, kompet uten fiksfakseri, om damer, børst og spennet mellom et fast ankerfeste og et liv i drift. 

Myrland synger om «et svært forvirra liv», men han gjør det med en personlig stemme som formidler lyriske tekster på Harstaddialekt. 

Intimt betror han sin opplevelse fra et rotløst liv som lengter etter fred og harmoni - selv om den sitter langt inne. 
