Jim Stärk «It's All Right», single
( 
Sweet Recordings/Universal) 

Årets sommerslager fra Jim Stärk? 
Slett ikke utenkelig. 

«It's All Right» med trioen Jim Stärk er en meget sterk kandidat til å bli årets store sommerslager. 

2.58 minutter med sommerlig vemod i fengende melodiøs innpakning, er nemlig alt som skal til. 

Jim Stärk, som denne gangen har vært i studio i Rio de Janeiro, er et stilsikkert band med et lett gjenkjennelig lydbilde og en bittersøt vokalist i Einar Stokke Fadnes. 

Singlen «It's All Right» er lekker, uten å være glattslikket. 
Sangen er et eksempel på at elegant visepop og hvit soul fungerer utmerket sammen. 
