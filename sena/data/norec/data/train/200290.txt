Sony Ericsson W902
TEST: 
Den avanserte musikkmobilen imponerer med god lyd og bra kamera. 

Lytter du mye til musikk, skal du gå for Walkman-serien. 
Er det bilder du først og fremst ønsker å ha i fokus, bør du velge en mobil fra Cybershot-serien. 
Men ting forandrer seg. 

Med W902 har nemlig Sony Ericsson gitt etter for kravene om å la oss få både god lyd og fine bilder i en og samme mobil. 
Ulempen er at det også vise på prisen. 

Kort oppsummering 

W902 er en veldig bra mobil. 
Spesielt imponert ble vi nok over lydkvaliteten på mobilen, både under samtaler og ikke minst musikk. 

Men også kameraet beviser at det faktisk er mulig å lage en mobil der det ene ikke må gå på bekostning av det andre. 

Ekstra pluss får mobilen også for en knivskarp skjerm, men som gjerne kunne vært litt større. 
Vi liker dessuten at mobilen er svært responsiv, det går fort å navigere mellom de ulike menyene. 
Og ennå har vi til gode at mobilen har frosset 
 noe som etter hvert har blitt nærmest vanlig blant mobiler med mange funksjoner. 

Det vi derimot er mer usikre på, er om denne mobilen er verdt sine 4000 kroner. 
Den har ikke WLAN og den har heller ikke GPS. 
Til gjengjeld får du en veldig god musikk - og kameramobil. 

En klar femmer. 

Flere ferske mobiltester 
