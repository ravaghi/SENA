Verdig og vakker juleplate
Taterfamilien 
Akselsen innbyr igjen til musikalsk julefeiring som fanger essensen i hva julen handler om. 

For taterfamilien 
Akselsen betyr julen noe helt spesielt utover det folk flest kanskje legger i vår tids julefeiring. 
Deres perspektiv bærer i seg like porsjoner sårbarhet, glede og takknemlighet. 
De har klart kunststykket det er å fornye begrepet juleplate. 
Tre år etter forrige plate ønsker de oss igjen inn i sitt musikalske juleunivers. 

Les om årets 

Ny suksess 

I 2012 ga de ut Blå juleglede , som var årets flotteste juleplate. 
Det var en plate som skilte seg ut, tuftet på familiens egne erfaringer som den var, og det å tilhøre en forfulgt folkegruppe. 
Å følge opp en suksess som den tre år gamle platen er en utfordring, men familien byr igjen på seg selv i et repertoar som klarer å ivareta både alvor og hygge, tradisjon og overraskelse. 
Med Velkommen hjem har de gitt oss nok et flott supplement til julemusikken. 

Før var familiens julefeiring ofte forbundet med usikkerhet. 
I dag handler det om stolthet, om trygghet, julehygge og et fellesskap i gudstroen. 

Lurer du på hva du skal gi i julegave i år? 
Hva med den nyeste plata til Adele? 

Fire sterke stemmer 

Familien vet å skape den gode julefølelsen samtidig som de gir rom for refleksjon rundt vår feiring av julehøytiden gjennom melodiutvalget. 
For dem er kjærlighetsbudskapet selve essensen i alt de formidler. 
Hva er da mer naturlig enn å åpne med «Fred på jord» av den svenske artisten Sofia Karlsson. 
De gir oss en nærmest sakral versjon der vi får oppleve fire sterke stemmer i harmonisk samspill. 
Bak ligger kirkeorgelet for å understreke det høytidsstemte. 

Det er fire sangere med hver sin egenartede personlighet vi hører. 
Elias følger opp med Guren Hagens vakre «Se henimot stallen» etter en folketone fra Sunnmøre. 
En sang om håp, forsoning og tilhørighet. 
En liten kuriositet som «Julekveld på Hawaii» med gledelig hawaii-gitar som rocker mykt gir et annet perspektiv. 
Dette er en sang om ensomhetsfølelse og hjemlengsel. 

Tenker du på å dra på teater i julen? 
Vi har anmeldt juleoppsetningen på Chat Noir: 

Sentralt er julebudskapet 

Som den første, er også dette albumet formet som en slags reise der julens ulike sider belyses. 
Sentralt står selvsagt julebudskapet formidlet med mild pågåenhet. 
Derfor oppleves ikke albumet som påtrengende forkynnelse, men heller som en fin påminnelse om hva julen egentlig handler om. 
Når Kristine synger Alf Prøysen og Thoralf Borgs «Romjulsdrøm» med varm tilstedeværelse er det som å komme hjem. 
Det må være en av våre kjæreste julesanger, og denne versjonen står ikke tilbake for noen. 

Som en finstemt kontrast til denne nostalgiske julesangen synger Stig med overbevisning Amund Engers «Himmel på jord», en sang om omsorg for enkeltmennesket. 

Les vår anmeldelse av den nyeste filmen til Angelina Jolie og Brad Pitt: 

Jordnær hygge 

Familien bodde i mange år i Sverige, noe som gjenspeiler seg i at enkelte av sangene synges på velklingende svensk. 
Velkommen hjem ville ikke vært like vellykket uten musikerne Freddy Holm, som også er produsent, Terje Støldal, Eivind Kløverød, Baard Slagsvold og Terje Norums varsomt lyttende musisering der de veksler mellom det høystemte og lekne, det jordnære og folkekjære. 
Flere av sangene har sitt opphav i folketonen og salmens verden. 
Gjennom flotte arrangementer og dyktige musikere har de klart å gi selv velkjente sanger et litt annet uttrykk som reflekterer deres bakgrunn som et vandrende folk. 
Guren Hagen har gitt tittelmelodien norsk tekst, og i Veronicas nydelige stemme er dette blitt en sang som sier mye om hva det hele handler om for en familie som har kommet opp med to av det siste tiårs flotteste juleplater. 
Det er en liten bedrift. 

Familiens musikalske uttrykk er i utgangspunktet basert på visesangens tufter. 
De har imidlertid tilført elementer fra nær og fjern, som noen lekne jazztoner, elementer av rock 'n' roll og tradisjonsmusikken, bedehus— og salmesangen, og noen popmusikalske virkemidler. 
Derfor er dette så tiltalende og vellykket. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
