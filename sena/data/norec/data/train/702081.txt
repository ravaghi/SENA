Til å daue av
«Cellular» er så spennende at den gradvis, snikende og ubønnhørlig føles som f-en i influensa. 

Den enkle og antakelig usannsynlige historien fortelles med en rå opptrappings-intensitet som gjør at man ser seg om etter nødutgangen. 
Jeg vil det skal være slutt.Dette er så spennende at det nesten ikke er verd det. 

Larry Cohen skrev denne filmen mens han ventet på at noen skulle kjøpe «Phone booth», og det var godt han ikke gjorde det omvendt, for «Livsfarlig anrop» overgår det meste av thrillerspenning. 
Filmen har en risikabel logikk som burde ha utånda når somhelst av utmattelse, men den driver bare og tar seg opp, og til slutt ankommer klimaks med full adrenalindekning og systolisk overtrykk. 

Kim Basinger blir kidnappa i heimen. 
På bortgjemt loft får hun tilfeldighetskobla en ihjelslått analogofon til beachbomsen Chris Evans' mobil. 
Han er en overfladisk solstreifer, men da forferdelsene går opp for ham, tviholder han på forbindelsen ög utvikler endesperat redningsmanns oppfinnsomhetsglød. 
Etter hvert blandes forskremt sønn inn i nerveslitet, og ektemannen tas på flyplassen. 
Den beskjedne deskpurken William H. Macy aner uråd og havner på ufrivillig spaning, og LAs forråd av udeltakendesivilisasjonsklovner får spille fantastiske statistroller i en hetebankende actionferd. 
Basinger griner på loft med blødende knær. 
Mannen hives rundt med sår i ansiktet. 
Actionbriten David Stratham har så besluttsomme morderøyne at de ville blitt godtatt somtekniske bevis, og øvegjidde Evans utfordrer troverdighetens ytterste grenser, men det glipper aldri. 
Noen historier tror du på fordi de blir for viktige til å være dårlige. 
Noen historier blir så spennende at sannhet oppstår av seg sjøl. 

Kim Basinger er et ikon fra de uskyldstidene da folk likte blondiner i fullt alvor. 
Hun er så helselaust tynn at blodårene på armene likner høyspentkabler, men det bidrar bare til nerveskakende sarthet, og vi bekymrer oss virkelig for den fortvila dama. 
ChrisEvans har gjort omtrent ingenting, men det blir det slutt på nå. 
Macy som mjukpoliti er en genial ting ved filmen og gir handlingen en fin, opprørt fornemmelse av at alt kommer til å gå forferdelig galt. 

Action-klimakset i slutten vet jeg ikke så mye om, for den ubemanna supertankeren Kino1 kjørte lokale reklamefilmer oppå. 
Men det er ikke sikkert de gjør det hver dag. 
fakta 

Regissøren David R. Ellis er en stuntmann som ble assistentregissør og før dette laget «Final destination 2» med den utrolige trafikkulykka. 

Chris Evans kommer fra TV-serien «The opposite sex» og var med i «Not another teen movie» og «The perfect score». 

Kim Basinger blir 51 år 8. desember og spiller også Marion i «The door in the floor». 
