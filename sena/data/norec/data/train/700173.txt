Skjønnheten og korrespondenten
Kammerspill mellom to personer krever mye for å holde oppmerksomheten i halvkannen time. 
Steve Buscemi og Sienna Miller klarer det nesten hele veien. 

Dette er den fjerde filmen der Buscemi selv har regien. 
Selv spiller han den erfarne aviskorrespondenten Pierre Peters som en dag får beskjed om å glemme en pressekonferanse i Washington og i stedet intervjue tv-serie-stjernen Katya (Sienna Miller). 

Slik tørner to verdener i sammen: 
Den slitne mannen som aldri ser såpeserier og forakter det han tror er en hjernetom bimbo. 
Og den vakre kvinnen som lever av å være berømt fordi alle har sett henne spille ut følelser på tv. 

Manusforfatterne har jobbet godt med personkarakteristikkene. 
Katya kan alle forførelsens knep. 
Peters legger for dagen et vell av fordommer. 

Det gode med «Intervju» er at den gradvis peker nese av reporterens selvsikre meninger. 
Katya har mer bein i nesa enn man trodde, og Peters har sannelig sine svin på skogen. 

Regissøren er oppfinnsom med skape hyppige stemningsskifter i Katyas leilighet. 
Likevel blir det i lengste laget før spillet avsluttes. 

Jeg røper ikke hvordan. 
Men at sluttonen er ytterst kynisk og ironisk, kan man slå fast. 
