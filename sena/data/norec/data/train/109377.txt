Plateanmeldelse:Drake - «Nothing Was The Same» 

Jo da. 
Fortsatt det samme. 

ALBUM: 
HIP HOP Drake «Nothing Was The Same» (Cash Money/Universal) 
Enerverende stemmeleie og porøs ryggrad til tross, denne kanadiske sutrekoppen hevdet seg i urbanmusikkens toppsjikt med sin depressivt utleverende andreskive «Take Care» fra 2011. 

Drake er ikke enestående, hverken som rapper eller sanger, men hans melodier og evne til å vekke sympati samtidig med avsky griper fortsatt. 

Torontolyden er ikke tidsånddefinerende som sist - mer ekstrovert og oppløftende, men estetikken er den samme, døsige. 

At platens beste spor kun befinner seg på bonusdelen er underlig. 

Han tøffer seg på «The Language». 

Det trengs, for ellers frister det fælt å donere et sett med baller til ham når selvmedlidenheten blir for drøy. 

BESTE LÅT: 
«The Motion» 
