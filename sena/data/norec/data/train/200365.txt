WD MyCloud
En NAS som fungerer som din egen nettsky - og vel så det. 

Det selges ikke så mange PC-er lenger, og i hvert fall ikke stasjonære. 
I tillegg overtar SSD mer og mer av markedet for lagring på bærbare og andre kompakte datamaskiner. 
Og hva blir konsekvensene av denne utviklingen for harddiskprodusentene? 

De selger langt færre harddisker, naturlig nok. 

Men hvordan håndterer folk sine data? 

Western Digital har gjort en undersøkelse som viser at nordmenn lagrer data i et "digitalt kaos". 
Verstingene har spredt dokumenter, bilder, videoer og annet på opptil 22 steder, kom det fram i undersøkelsen. 

– 
Vi har oppdaget at nordmenn har videoer, bilder og dokumenter spredt utover en mengde elektroniske enheter i huset. 
Dette varierer fra blant annet SD-kort til kamera, PC-er, nettbrett og spillkonsoller til digitalkameraer og smarttelefoner. 
Resultatet er at man mister oversikt over viktige bilder og filer. 
Når man så ønsker å hente fram og vise for eksempel bildene fra siste dåp i familien så husker man ikke hvor disse ligger, sier Daniel Mauerhofer, PR-sjef i Western Digital. 

Heller ikke sikkerhetskopiering er noe som står øverst på listen over daglige gjøremål hos folk flest. 

6,4 prosent skjønner ikke hvorfor, 19 prosent skjønner ikke hvordan, 13 prosent synes det tar for mye tid og 10 prosent synes det er for mye styr og dropper det. 

Men behovet for lagring er likevel absolutt til stede, og ikke minst for delt lagring og sikkerhetskopier. 
Derfor ser vi at harddiskprodusentene tilbyr NAS-løsninger for de tusen hjem, som en konkurrent til skytjenester. 

WD MyCloud 

I tråd med funnene om forbrukernes forhold til å lagre data på en trygg måte, så må vi si at WD MyCloud er et lavterskeltilbud. 

Den består av selve MyCloud-enheten med en harddisk på et antall Terabyte, strømforsyning, nettverkskabel og en kort, illustrert brukerveildning. 

Kabinettet er laget for å stå oppreist. 
Tidligere varianter av denne konstruksjonen ble kalt MyBook, vi testet USB 2.0-utgaven mot FireWire-utgaven i 2007. 

I kabinettet sitter det en disk fra WD Red-serien, som vi har testet tidligere. 
Denne kommer i 2TB, 3TB eller 4TB kapasitet. 

Har du en ruter og en datamaskin fra før er det bare å koble den til med nettverkskabel, sette strømforsyningen i kontakten og plugge i strømledningen. 
Det er ingen bryter for å slå den på eller av. 
Så venter du litt til den har startet opp, det tar ikke lang tid. 

Deretter er den i prinsippet klar til bruk, og dukker opp i oversikten over enheter på nettverket ditt. 
Dobbeltklikker du på den dukker det opp ferdige mapper hvor data kan lagres ved å dra og slippe. 
Bare det å lagre eksternt er et stort skritt framover i forhold til å lagre data på den eneste (system)disken i en bærbar, som blir transportert rundt omkring. 

Men MyCloud har mer å by på. 
Kikker du i brukerveiledningen finner du lenken til den tilhørende nettsiden. 
Der laster du ned programvare til PC-en som åpner for flere muligheter. 

Når du kjører programvaren kommer du gjennom disse trinnene i installasjonen: 

Da kan du opprette flere brukere som har hver sine områder på MyCloud, og sette opp en epostadresse for tilgang til filene fra internett. 

Installasjonen lager også tre snarveier: 

Den venstre av disse over åpner konfigurasjonsmenyen, du kan se de viktigste skjermbildene her: 

Slik ser skjermbildene ut fra appen for iOS: 

Så hva kan du bruke WD MyCloud til? 

Poenget med en NAS er stor felles lagringsplass og tilgjengelighet. 
Som kjent er den mest utbredte årsaken til rot at ting ikke har sin egen plass. 
Dermed er man langt på vei mot en løsning på problemet med data som befinner seg på mange forskjellige steder. 

Men hvordan de forskjellige brukerne kan disiplineres til å lagre data på en NAS krever likevel en pedagogisk framgangsmåte. 
Noe kan automatiseres, men det krever at noen legger til rette for dette. 

Med styreprogramvaren og apper som kan lastes kan mange av disse utfordringene løses, men det avhenger igjen av den enkelte bruker: 
At de "riktige" appene på mobile enheter brukes, at bilder fra kameraer lagres til definerte mapper, at skolearbeide og korrespondanse, kvitteringer og tilbud osv. 
lagres på MyCloud og ikke på interne lagring. 

Mulighetene ligger der, og med litt innsats kan felles lagring og ekstern tilgang legges til rette. 

Ytelse? 

Vi målte ytelsen med våre to standardprogrammer og fikk svært gode resultater: 

Sammenligner vi med den konkurrerende løsningen fra Seagate som vi har testet tidligere, finner vi at ytelsen ligger litt over. 

Sammenligner vi med ZyXels løsning med to disker i RAID ser vi at WD ligger litt under, som man kan forvente. 

Konklusjon 

WD MyCloud er svært enkel å komme i gang med og byr på gode muligheter for å organisere felles lagring, både på lokalnettet hjemme og via mobile enheter via internett. 
Tilgang er tilsvarende enkel ved hjelp av enkle apper. 

Ytelsen er det heller ikke noe å si på, sammenlignet med andre NAS-enheter i samme prisklasse. 
Prismessig ligger den også der den skal. 

MyCloud kommer med 2 TB, 3 TB eller 4 TB kapasitet. 

WD My Cloud 2TB 
