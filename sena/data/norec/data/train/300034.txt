En skikkelig grå fyr
Null utvikling å spore hos David Gray. 

||| 
ALBUM: 
David Gray er nok fortsatt mest kjent for låta «Sail Away» fra «White Ladder» (1999), i Norge enda mer kjent med «Idol-Ali». 
At det er umulig å ta feil av mannen, skyldes særlig den insisterende stemmen og stemningen i låtene, men også fraværet av fornyelse. 

Det nærmeste du kommer en ny tanke her er velarrangerte «Transformation». 

Det føles ellers som om tida har stått stille de fire åra siden forrige album, «Life In Slow Motion». 

Akkurat sånn føles det nye albumet også: sakte og tidvis monotont. 
Det er ok i noen låter, men så blir savnet etter et særpreg og variasjon påtrengende. 

Gray har en spesiell stemme det er lett å bli lei av, og når han slipper til andre, som Jolie Holland, ligger hun lavt og blir nærmest en statist. 
Potensialet tas ut i større grad når albumet rundes av med Annie Lennox i «Full Steam». 
