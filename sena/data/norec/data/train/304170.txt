Avslappet, eksentrisk og elegant krautpop
Liars er i form. 

ALBUM: 
Amerikanske Liars har til tider vært det musikalske motstykket til en irriterende obsternasig kverulant, med en altoverskyggende trass mot å gjøre ting tilgjengelig. 

Samtidig kan trioen fint balansere eksentrisitet på riktig side av det givende. 

Overraskende rolig 
Og det er hva de gjør på sjettealbumet «WIWIX» - med en slags utflytende, halvelektronisk krautpop som er overraskende rolig både i tempo og volum. 

En dose krautsynth, et hint av Thom Yorkes produksjoner og vokal, litt Stereolab-pop og sporadiske matterockrytmer er byggesteiner i et lybilde som for det meste er avslappet og tilsynelatende tilforlatelig løst i kantene, men variert og elegant sammenhengende. 

Vrengte beats Flotte «No. 1 Against The Rush» og «His And Mine Sensations» er albumet på sitt mest popmelodiske, i punktet mellom det kjølig ambiente åpningssporet, spøkelsesaktig jagende «Ocagon» og de skitne, vrengte beatene som driver «A Ring On Every Finger» og «Brats». 
