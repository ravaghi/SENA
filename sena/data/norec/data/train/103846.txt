Thriller med raseri
Regi: 
Stephen Frears. 
Med Chiwetel Ejiofor, Audrey Tautou, Sergi Lopez, Benedict Wong. 
Storbritannia. 
Drama - 15 år, egnet voksne. 

En tett og intens thriller, som fungerer like godt som rasende sosialt drama. 

Så heter da også regissøren Stephen Frears, en brite som gang på gang har vist både pågående samfunnsengasjement og utpreget evne til å identifisere seg med sine rollefigurer («High Fidelity», «The Snapper», «The Van»). 

Vi befinner oss i Londons sosiale bunnsjikt: innvandrere, legale og illegale, som forsøker å opprettholde livet på en eller annen måte. 

I sentrum står den nigerianske legen Okwe. 
Som jobber som nattportier og taxisjåfør. 
En natt renner et toalett over; et helt friskt menneskehjerte blokkerer utløpet... 

Dette fører inn både i thrilleren og det sosiale drama. 
For i samfunnets ytterkant blir menneskene eksperter på å «fikse» saker & ting. 
Både skitne og vakre. 
Alle er ofre, men mange blir også villige utsugere og bødler. 
Skillet går mellom dem som - tross alt - er anstendige mennesker og dem uten verdighet. 

Det blir ikke pent, rundt legen, hans nydelige og naive tyrkiske vertinne (Audrey Taotou, «Den fabelaktige Amelie»), den russiske dørvakten, den britiske horen, kineseren på likhuset. 

Men en sterk historie får vi - på de fleste plan! 
JON SELÅS 
