IGI 2
Norske Innerloop har endelig lansert sin oppfølger til Project IGI, og spillet er definitivt en stor forbedring av originalen. 

Project IGI satte Oslo-baserte Innerloop på kartet takket være mange innovative og gode ideer  men samtidig var spillet plaget av alt for dårlig kunstig intelligens og andre mindre problemer. 
Innerloop tok seg heldigvis tid til å høre på kritikken, og kommer nå med en oppfølger som er betydelig bedre. 

LES OGSÅ: 

IGI 2: Covert Strike, som spillet heter, er  som forgjengeren 
 et snike basert førstepersonsspill. 
Det betyr at fokuset er satt på forsiktig utforsking av omgivelsene fremfor meningløs skyting av alt som rører på seg. 
Du skal helst ikke bli sett, bevege deg stille og unngå overvåkningskameraer. 

Spillet begynner med vår helt David Jones underveis til Russland for å undersøke et stjålet, EMP-basert, våpen. 
Bakgrunnshistorien er egentlig ganske standard for denne typen spill, du jobber for en ultrahemmelig organisasjon, det er et storpolitisk spill i bakgrunnen og det er mye høyteknologisk snakk og militære uttrykk. 
Heldigvis utvikler historien seg i en ganske interessant retning etter hvert. 

Tøft, men ikke umulig 

Innerloop fikset en god del på spillets konsept før de slapp oppfølgeren, og takket være det fremstår nå IGI 2 som mye mer solid og underholdende. 
For det første bør det være noe lettere å komme seg gjennom de store og tøffe brettene 
 nå kan du nemlig lagre underveis. 
Det kunne man ikke i det første spillet, noe som gjorde spillet overdrevent vanskelig. 
Du kan ikke lagre fritt 
 antallet lagringsplasser er begrenset, avhengig av vanskelighetsgraden du har valgt  men likevel blir spillet betydelig enklere. 
Et annet irriterende moment med det første spillet var at det dukket opp motstandere fra intet 
 selv om du drepte alle i et rom, dukket det plutselig opp nye folk uansett. 
Slik er det ikke lenger. 
Har du drept alle i et brett, så har du drept alle. 

Den kunstige intelligensen til fiendene er også blitt merkbart bedre. 
Forrige gangen var det ikke uvanlig å se total mangel på reaksjon fra de slemme, selv om du meide ned alle deres kompiser i nærheten. 
Nå er deres reaksjonsevner blitt mye bedre, og de klarer å oppføre seg mer realistisk. 
Samtidig virker det som om deres sanser er blitt litt for skarpe. 
Det har hendt at vi ble oppdaget selv om gjemte oss bak en vegg eller andre steder hvor vi ikke burde blitt sett. 

En bedre opplevelse 

I tillegg til at feilene fra det første spillet er blitt rettet, er også den helhetlige opplevelsen blitt mer gjennomført. 
Brettene og oppdragene er rett og slett mer logiske, krever mer strategisk tenkning og holder på oppmerksomheten din til siste stund. 

Som sagt er det snikeaspektet som er viktigst her, og derfor er du utstyrt med pistol med lyddemper for å ta ut fiendene så stille som mulig. 
Du kan bare ha med deg to våpen samtidig 
 en pistol og et større våpen som maskinpistol eller snikskyterrifle. 
Du har i tillegg flere gadgets som hjelper med oppdragene: 
Et svært nyttig kart viser deg oversikten over brettet, fiendene, målene og overvåkningskameraene. 
Du har også med deg en avansert kikkert og en temperaturfølsom visir. 
Alle disse hjelper deg med å betrakte fiendene på avstand, analysere deres patruljeruter og planlegge hvordan du skal komme deg inn der du skal. 

De fleste av fiendens installasjoner er beskyttet av overvåkningskameraer, og disse må du forsøke å unngå. 
Noen av dem kan skytes i stykker, og av og til går det an å sette hele sikkerhetssystemet ut av spill. 

For å ikke bli sett er du nødt til å tilbringe mesteparten av spillet i en sammenkrøket stilling, mens du venter på at vaktene skal passere forbi. 
Dessverre er det en del elementer vi har sett i andre snikespill som ikke IGI 2 inkluderer. 
For det første kan du ikke utnytte skyggene til din fordel 
 hvorvidt du blir sett avgjøres ut fra synsfeltet til fiendene, ikke nivået på lyset. 
For det andre kan du ikke gjemme likene til de drepte soldatene. 
Det er jo mulig i mange andre spill, og ville gjort opplevelsen mye mer realistisk. 

Blir du oppdaget, er det bare å dra frem det største våpenet du har  for da blir tingene hektiske. 
Fiendtlige soldater strømmer ut av vakttårn eller hopper ut av helikoptre, og oddsene er mildt sagt mot deg. 
Men selvfølgelig dreier spillet seg om å forbli usynlig og unngå konfrontasjon så lenge som mulig. 

For å oppsummere spillbarheten 
 IGI 2 er blitt et solid actionspill, selv om det finnes snikebaserte titler som har tatt sjangeren til et høyere nivå. 
Vi savner rett og slett noen elementer som ville gjort spillet enda mer nervepirrende, men det er likevel svært gøy å spille IGI 2, og følelsen av å være hemmelig agent alene i fremmed land er definitivt til stede. 

Spill på nett 

Et viktig element som ikke fantes i originalspillet, er multiplayer. 
Nå kan du nemlig spille IGI 2 på nettet også, og sist vi sjekket var det nok av servere å velge mellom. 
Flerspillerdelen er mer avansert enn vanlig deathmatch, her får du nemlig bestemte oppgaver du må utføre for å vinne. 
Avhengig av hvilken side du spiller på, er dine oppgaver enten av den offensive eller defensive sorten. 

Grafikken holder mål 

IGI 2 bygger i grunn på den samme motoren som det første spillet, men selvsagt betydelig forbedret. 
Vi er imponert over de flotte utsiktene og terrenget motoren klarer å vise, og litt mindre imponert over interiørene. 
Disse er ikke så veldig detaljerte, men likevel penere enn i det første spillet. 
Spillermodellene ser også bra ut, men det som plager oss er det store antallet feil. 
Skyggen til vår helt har en tendens til å forsvinne eller se svært forvrengt ut, og vi merket også flere problemer med teksturer som forsvant. 

Lyden er definitivt god, med realistiske våpeneffekter og ganske kul bakgrunnsmusikk. 

Konklusjon 

Det er meget hyggelig å se at Innerloop faktisk har hørt på kritikken, og sluppet et spill som er bedre enn forgjengeren på så å si alle områder. 

Det største problemet er egentlig at IGI 2 kom på et noe dårlig tidspunkt. 
Omtrent samtidig kommer nemlig Splinter Cell til PC, og det er et spill som virkelig perfeksjonerer snikesjangeren. 
Så hvis du bare skal ett snikespill i disse dager, må vi nesten anbefale UbiSofts mesterverk. 
No One Lives Forever 2 er også et nylig snikebasert spill som er meget bra. 
Men sett bort fra konkurransen er IGI 2 et godt spill med noen feil. 
Hvorvidt du blir plaget av disse feilene er opp til deg, og vi synes at de fleste med sansen for action av den mer saktegående sorten bør gi IGI 2 en sjanse. 
