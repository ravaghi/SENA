Enda flere barn av Mumford
Du kan alltid være sikker på at en suksess følges opp av andre. 
I kjølvannet av britiske Mumford & Sons’triumfferd debuterte amerikanske The Lumineers i april. 
Etter å ha klatret til 11. plass på Billboard-listen, har platen nå nådd våre breddegrader. 
Denver-trioen har samme friske fraspark som førte Mumford til topps på begge siden av Atlanteren. 
Mandolin er standardutrusting for slike band, men Neyla Pekarek spiller også cello i tillegg til å være kvinneharmonien til Wesley Schultz’vokal. 
Tredje medlem er trommis Jeremiah Fraites. 

«Ho hey» og «Big parade» er feelgood-låter med roping og klapping, selv om tekstene ikke nødvendigvis er like muntre. 
Noen melodiøse, mer avdempede sanger viser at Lumineers kanskje vil vare lenger enn folk-bølgen. 
Beste spor: 
«Ho hey», «Big parade», «Charlie boy». 
