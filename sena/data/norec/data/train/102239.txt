Plateanmeldelse:Cristina Branco - «Alegria» 

Fører fado videre. 

ALBUM: 
WORLD MUSIC Cristina Branco «Alegria» (EmArcy/Universal) 
En relativt ung utøver i den snart to hundre år gamle portugisiske fadotradisjonen, men absolutt en av dens mest funklende ledestjerner. 
På «Alegria» utvider hun sjangeren, med låter av blant andre Joni Mitchell og Chico Barque. 

Uttrykket er intimt, fortsatt med en god porsjon sjangertypisk «saudade», ord og toner fylt av lengsel. 
Men det er så mye varme og skjønnhet i musikken at det bare er å gi seg over. 

Produksjonen er nøktern, og Brancos medmusikere fargelegger hennes ujålete og jordnære stemme med deilige detaljer. 
Du trenger ikke å kjenne fadotradisjonen for å like Brancos musikk. 
Dette er simpelthen pur skjønnhet. 

BESTE LÅT: 
«Branca Aurora» 

CARL PETTER OPSAHL 
