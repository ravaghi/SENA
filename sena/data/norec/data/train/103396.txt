«Coffee and cigarettes»
Regi: 
Jim Jarmusch. 
Med Cate Blanchett, Alfred Molina, Steve Coogan, GZA, RZA, Bill Murray, Roberto Benigni, Iggy Pop, Tom Waits mfl. 
Amerikansk. 
En slags komedie - tillatt for alle, egnet voksne. 

På sett og vis er det dramatiske høydepunktet i «Coffee and Cigarettes» en scene der Alfred Molina bestiller te! 

For ellers er det kaffe og røyk som er rammen i denne filmen. 

Vi følger en serie møter mellom ulike personer, som har avtalt å ta en kaffe og muligens en røyk sammen. 
Noen har ingenting å snakke om. 
Andre har et sterkt ønske om kontakt. 
Eller de er så samkjørte at de svarer i kor og rører automatisk ut sukkeret i kaffekoppen for hverandre. 

Filmen gir et sjarmerende innblikk i hvor vanskelig det kan være å nærme seg sine medmennesker. 
Og med en god porsjon livsvisdom og humor utspilles scenene rundt kafébordet. 
Der sitter kjente størrelser som Cate Blanchett og Iggy Pop og sørger godt for menyen. 
Noen stor filmatisk opplevelse byr ikke de mange kaffekoppene på. 
Derimot: 
Klart kult-materiale! 
