Kristiania:«Station To Station» 

(Nordic Records) 

Pop-plankekjøring uten særpreg 

27-åringene Miriam og Espen Gulbrandsen har sunget sammen siden 1995, og bandet deres Kristiania har eksistert nesten like lenge. 
Nå er debutplaten «Station To Station» her, uten at det noe å rope hurra for. 
Miriam og Espen har begge behagelige stemmer, men musikalsk er dette en veldig lite spennende plate. 
Melodiene fester seg ikke, de forsvinner ut av øret like fort som de kom inn. 

Produksjonen er glatt og kjedelig, og med et par unntak («Still» og «Communication Breakdown») er sangene like så. 

Kristianias musikk egner seg sikkert som bakgrunnsmusikk på en rolig kafé, men ikke til noe særlig annet. 
Rent og pent, men akk så kjedelig. 

MARIT AABY VEBENSTAD 
