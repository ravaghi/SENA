Den originale
Nespresso er maskinen de andre sammenligner seg mot. 
Vi har testet en nyere modell, en av Citiz-modellene som er på listen over årets julegaver fra Elektronikkbransjen. 

Nespresso Citiz ser eksklusiv ut, både på avstand, og på nært hold. 
Her er det lagt vekt på god design, og fine detaljer. 
Til tross for at skrog og vannhus er i plastikk, trenger du ikke skjemmes over å ha denne på kjøkkenbenken. 

Nespresso Citiz er intuitiv og enkel i bruk. 
Fyll opp med vann, skru på varmen, og med vår testmengde vann (0,5 liter) tok det under ett minutt før den var klar til å brygge. 
Kapslene faller enkelt på plass, og espressoen får grei crema, selv om husets kaffegourmeter ikke synes det holder helt mål. 

Temperaturen på kaffen er imidlertid overraskende lav, 61 grader var det høyeste vi målte. 

Pris: 
Fra rundt tusenlappen, Citiz-modellen vi testet koster 1.995 kroner. 
Pris per kapsel, 3 kroner, kjøpes i pakker a 10. 
