Rita Ora må tenke mer sjæl
Er det J.Lo? 
Ke$ha? 
Rihanna på en slapp dag? 
Nei, det er bare det Kosovo-fødte, britiske popfenomenet Rita Ora. 

21 år gamle Ora er karismatisk og har flott stemme. 
Signert av selveste Jay-Z på Roc Nation. 
Han satser stort på det blonde fyrverkeriet. 
"Den neste Rihanna" kalles hun. 
Urban-popbransjens største har skrevet og produsert debutalbumet hennes: Kanye West, Stargate, Drake. 

Likevel er "Ora" et middelmådig debutalbum. 
Fordi vi ikke hører Rita for tidsriktige grep tatt av andre enn henne selv. 
De vil bare vise at frøken Ora er helt der oppe med de store. 
Så Rita Oras egen personlighet er ofret. 
Og stemmen presses for høyt. 
Et knippe fengende, dansbare og lyttbare låter kan ikke bøte på sjelløsheten. 
Beste spor: 
"Roc the life", "Love and war", "Hot right now". 
