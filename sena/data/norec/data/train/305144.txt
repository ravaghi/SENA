Klaxons tilbake etter tidenes sjangerblaff
New rave og utbrente glowsticks. 

||| 
ALBUM: 
New rave forsvant fortere enn du klarer å stave dustesjanger. 

Og den forsvant en gang mellom Klaxons' behørig bloggede «Myths of the Future» i 2007 og Shitdiscos bedritne «The Emanator» året etter. 

Tidenes sjangerblaff 
Så hvordan følge opp et debutalbum som står igjen som selve grunnpilaren i det som må være tidenes korteste blaff i musikkverdenen? 

Tre år, to produsentbytter og ett refusert album senere har de slått av ravealarmene. 

Og de benytter seg av samme musikalske manøver som MGMT tok i bruk tidligere i år: 
De tar et solid steg til siden fra det lydbildet de slo gjennom med. 

Rockopera og nu metal Foruten den streite singelen «Echoes» og den «Golden Skans»-aktige «Twin Flames», involverer det i Klaxons' tilfelle et syrebad av psykedelia, elementer fra nu metal og intergalatisk rockopera. 

En spøk? 
Når man da ser at «Valley of the Calm Trees» - en Muse-pastisj som er nesten enda mer over the top enn originalen - er den eneste overlevende fra det plateselskaprefuserte førsteutkastet, begynner man å lure på om det hele er en spøk eller ikke. 
