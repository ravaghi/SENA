Spillanmeldelse:«Gears of War 3» 

«Gears of War 3» fyrer på alle kanoner idet trilogien om det beinharde Delta-laget avsluttes. 

Et av høstens mest etterlengtede actionspill settes ut i norske spillbutikker i morgen. 
Det er et spill alle actionglade Xbox 360-eiere bør få med seg. 
For «Gears of War 3» byr på ekstremt velspilt action som gjør mye rett - men lite nytt. 

Dette er en voldsom berg-og-dalbane, akkurat som før. 
Et spill som baserer seg på et patentert dekningssystem og en buldrende motorsag, som hviner av glede hver gang en Locust nærmer seg. 

I treeren er alt større, mer bråkete, ofte selvlysende, og har fått tentakler. 
Ikke helt min kopp te, men det leverer underholdende action. 
Og det - det drikker jeg gjerne en kopp av. 

Men la oss være dønn ærlige. 
Historie har aldri vært denne seriens sterkeste kort, og heller ikke denne gang er det noe som egner seg mellom stive permer. 
Det sentrale temaet er forholdet mellom Marcus Fenix og hans far, samtidig som menneskehetens kjemper sin desperate kamp mot både Locust rasen, og de muterte Lambent-styrkene. 

Historien fungerer best som en birolle for å la seriens virkelige hovedperson skinne i all sin prakt: de intense kampene. 
Og enda mer intenst blir det hvis du tar med deg tre venner på leken. 
For første gang i denne serien kan man nemlig spille hele historiedelen fire stykker samtidig. 
Dessuten er det nesten utallige muligheter til å more seg i spillets flerspillermodus, som byr på en salig blanding av gamle travere og nye høydepunkt. 

Horde-modusen, der man skal overleve bølger av stadig sintere fiender, har fått en ny vri. 
Nå tikker pengene inn hver gang vi overvinner en fiende, og denne kapitalen kan brukes til å kjøpe seg fordeler i spillet, som lasergjerder og geværstillinger. 

VG Nett Debatt: 
CurtisMann: 
Likte GOW2 bedre.....den ga meg mange "wow" opplevelser.....det har ikke denne gjort. 
Diskuter «Gears of War 3» her! 

En rask favoritt ble imidlertid Beast-modusen der man snur om på rollene, og skal spille som Locust-rasen på jakt etter menneskene. 
Her kjemper man like mye mot klokka, og må vurdere når det er mest effektivt å spille som en eksplosiv liten Ticker, eller dra frem de store kanonene som Boomer. 
Kreativt og underholdende! 

Det første «Gears of War»-spillet tok deg i ballene og dro deg gjennom et rått actionspill. 
Det andre stakk to fingre opp i nesebordene dine og slepte deg rundt på en heseblesende spillfest. 

Mens her tar Epic oss i lanken og leier oss gjennom et nokså forutsigbart actionspill. 
Jo da, det bråker mer enn noen gang, og fiendene er større og sintere, men selve actionopplevelsen er ikke like intens. 
Sannsynligvis fordi vi har gjort det meste før. 

Så hadde dette vært en vurdering av historiemodusen, ville jeg gitt terningkast fire. 
Den er bunnsolid, men veldig lik de forrige spillene. 

Men «Gears of War 3» er en actionpakke få kan matche i spillhylla denne høsten. 
Med alle sine online-moduser, er dette et spill kan overleve lenge i min Xbox. 

GEARS OF WAR 3 Plattform: 
Xbox 360 Genre: 
Action Alder: 18+ Utvikler: 
Epic Games Utgiver: 
Microsoft 
Mer info (på Wikipedia) 
