Salmer om livet
Stillferdig og ekte 

Sangerinnen Tone Pedersen fra Grimstad har med utgivelsen «En stille bønn» gjort noen gode grep: 
De beste salmene fra den norske og svenske salmetradisjonen fremføres med en blanding av glede og ydmykhet. 

Denne tilnærmingen er helt avgjørende når salmer skal formidles, fordi tekstene dermed blir profilert på riktig vis. 
Salmene er breddfulle av undring over livet og det guddommelige, og stemmen til Tone Pedersen fanger denne sammenhengen. 

Lina Sandells «Blott en dag» er usigelig vakker fordi teksten ikke kveles av en overivrig sangsolist, men har et preg som er nakent og ærlig. 
«Mitt hjerte alltid vanker» og «Jeg er i Herrens hender» er andre gode spor som utmerker seg særskilt. 
Oscar Jansen (piano), Ole Kristian Kvamme (bass), Per Sigmond (flygelhorn) og Jo Eskild (strykerarr.) er andre viktige bidragsytere til en plate som mange vil ha glede av. 

Stillferdig og ekte vare. 

ESPEN SELVIK 

Enig med vår anmelder? 
Si din mening 
