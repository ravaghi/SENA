Plateanmeldelse:On An On - «Give In» 

Greier det andre prøver å få til. 

ALBUM: 
INDIEPOP 
On An On «Give In» (City Slang/Tuba) 

Denne chicagotrioen, ledet av mannen med det skandinavisk-klingende navnet Nate Eiesland, oppstod da de oppløste indierockkvintetten de opprinnelig var en del av. 
Heldigvis. 

Dette er slik Thom Yorkes sideprosjekt Atoms For Peace hadde vært om de ikke hadde forsvunnet inn i sin egen datagenererte liksomanaloge virkelighet. 
Ikke nok med det - On An Ons synthpop er som en tilfredstillende versjon av Yeasayers siste distraksjon. 

For deg som ikke kjøper tilfeldige referanser: flyktende, skinnende synther, uimotståelig sedate vokalharmonier, vassende i perfekte doser romklang og monotone gitarer. 
Gledelig. 

BESTE LÅT: 
«American Dream» 
