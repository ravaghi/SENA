The Mars Volta:«Scabdates» 

(Universal) 

Massivt konsertalbum - mest for fansen 

The Mars Volta utga i februar «Frances The Mute», et grandiost og komplekst mesterverk av et album. 
Her er herrene Cedric Bixler og Omar Rodriguez med et live-album så kompakt og massivt at det strengt tatt kun egner seg for harde fans. 

The Mars Volta avlyste dessverre sommerens konsert på Quartfestivalen. 
De som opplevde El Paso-bandet på Rockefeller kort tid etter utgivelsen av «Frances The Mute», har nok en del å hente her. 
«Scabdates» avslører raskt at The Mars Volta ikke gir ved dørene. 

Her er 72 minutter med krevende og halsbrekkende progrock, men konsertutgaven av The Mars Volta fungerer langt fra optimalt på plate. 
Dette er et band som må oppleves på stedet. 

Å trenge inn i live-opptakene på «Scabdates» krever både tid og åpenhet, men albumet illustrerer, om ikke annet, hvorfor The Mars Volta er viktige. 

ESPEN A. HANSEN 
