Lyden av morken plastikk
A1 gjør comeback. 

|||ALBUM: 
A1 har én låt som er der oppe på hylla for boyband-æraens aller fineste øyeblikk. 

«Caught In The Middle» er en låt man ikke en gang trenger å ta i med «guilty pleasure»-ildtangen. 

Dessverre, og forutsigbart nok for så vidt, er Christian Ingebrigtsen og hans comebackstrevende engelske bandkompiser ikke en gang i nærheten av denne hylla, for ikke å si reolen, i sitt forsøk på å gjenreise falmet stjernestatus i boyband-gjenforeningenes tidsalder. 

Albumet roterer fantasiløst og forutsigbart rundt den daffe MGP-låten «Don't Wanna Lose You Again». 

Og derfor får vi lyden av et fortapt og åpenbart ikke spesielt talentfullt eks-boyband som tror de kan komme unna med alt fra feilslått ambisiøse U2/Coldplay-fakter til de billigste 80-tallspopklisjeenes uutholdelige letthet. 

I én setning: 
Lyden av morken plastikk. 
