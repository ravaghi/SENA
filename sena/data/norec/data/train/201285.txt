VINNER:Panasonic Lumix 
DMC-ZX1 

For deg som har lest alle testene kommer ikke dette som noe overraskelse. 
Det lille kameraet fra Panasonic glir lett ned i innerlomma og tilbyr nesten det samme brennviddeomfanget som de to andre, med 25mm vidvinkel og 8x optisk zoom. 

Kameraet er svært brukervennlig, det tar meget gode bilder og briljerte spesielt på høye ISO-verdier med vesentlig bedre detaljnivå enn sine motstandere. 
I tillegg var videokvaliteten den beste av de tre testede kameraene. 

Noe småplukk var det å trekke for - funksjonshjulet har litt for liten motstand som gjør at det er lett å bytte innstilling når du drar det opp fra lomma og batterilevetiden på 330 bilder er bare middels godt. 
Kameraet er også noen hundrelapper dyrere enn sine motstandere, men vi mener de ekstra kronene er verdt det og kårer Pansonic Lumix 
DMC-ZX1 til det beste kameraet i denne gruppa; et glimrende kamera å ha med seg på tur. 
