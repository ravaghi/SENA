Jonas Fjeld & Chatham County Line:«Brother Of Song» 

(RCA / SonyBMG) 

Noe av det fineste Jonas Fjeld noensinne har gjort. 

Texas-Jensen fra Konnerud foredles bare mer og mer jo eldre han blir. 
I samarbeid med Chatham County Line er han også revitalisert som melodisnekker, for mange av sangene her er noen av de fineste, vareste og varmeste han har skrevet. 
Amerikanerne bidrar selvfølgelig med rause doser akustisk blågress, vakre harmonier og country-tilslag, men det er først og fremst visekunstneren Jonas Fjeld som vi møter på «Brother Of Song», faktisk helt i ånden til mannen og vennen som Fjeld og tekstforfatter Ole Paus hyller syv år etter sin død i en av platens to norske låter, «Stein Ove» - med Berg til etternavn. 

ANBEFALTE KJØP: 
«Stein Ove», «Blue In The Morning», «Dark As The Night», «Fall River» og «De to gamle». 
