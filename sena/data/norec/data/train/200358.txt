Konklusjon & karakter
Prisen er fremdeles litt stiv. 
Bortsett fra det er det fint lite å trekke her. 

Tilhører du den gruppen som kommer til å koble PCen til TVen, liker å vise digitale bilder og spille dataspill i stuen? 

Da er det definitivt en LCD-TV du skal ha, og øverst på toppen er det nå 9830-serien som står. 
Bildekvaliteten er god, men det som virkelig gjør at den rister av seg konkurrentene er nok den enorme dybden i bildet. 
Når TVen i tillegg er full av innganger, har en oppløsning som ligger lysår foran konkurrentene i samme prisklasse, og hele pakken oser kvalitet - ja da e det ikke mye å klage over. 

For dyr? 
Spørsmålet som gjenstår da er selvsagt om du liker designet og svelger prisen, som godt kunne vært noen tusenlapper lavere. 
For mange vil naturlig nok prisen ha mye å si, og her vil nok V-serien fra Sony ha en fordel da den ligger noen tusenlapper under. 

Kvalitetsmessig er det kun Samsungs EISA-vinner vi ikke har fått testet hittil i høst, og forhåpentligvis klarer Samsung å levere snart. 

Inntil videre er det imidlertid ingen tvil: 
Vår favoritt i LCD-klassen er denne Philipsen. 

Oppgitte spesifikasjoner: 

37-tommer, oppløsning er 1920 x 1080p, Lysstyrke: 550 cd/m², dynamisk kontrast 5000:1, responstid 6ms, betraktningsvinkel 176 grader. 

Innganger bak: 3 scart (2 med RGB), komponent, DVI og HDMI med HDCP, Audio ut, digital-lyd ut, digital-lyd inn 

Innganger på siden: S-video, video, hodetelefon, 2 stk USB 2.0, og minnekortinngang. 
Minnekortinngangen takler disse kortene: 
Compact Flash, Memory Stick, Microdrive, MMC, Secure Digital, og Smart Media. 
