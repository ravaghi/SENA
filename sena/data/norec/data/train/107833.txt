Jenny Jenssen:«Jennys jul» 

(Pinadø) 

Norges danseband-dronning med sin første juleplate. 

Jenny Jenssen har en blanding av kjente og kjære julesanger på sin juleplate, der hun har med både barnekor og et gospelkor. 

Eneste tradisjonelle julesalme er «Nu tennes tusen julelys». 
Jenny synger på sin Bjerkvik-dialekt. 
Hun har god stemme, og det er en plate på det jevne som sikkert går rett hjem hos fansen hennes. 
Best er Jennys tolkning av to av Trygve Hoffs sanger, «Nord-Norsk julesalme» og «Et lys imot mørketida». 
