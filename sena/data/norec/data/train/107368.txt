Bye & Rønning Show:«Luringer» 

(MBN) 

Blanding av parodier og et par sketsjer fra revyduoen som prøver seg som artister. 

Anders Bye og Jon Niklas Rønning har samlet noen av show-sangene sine på denne CD'en. 
Her har kjente melodier av blant andre de Lillos og Hans Rotmo fått nye tekster, og de parodierer andre artistkolleger som Ole Paus, Ravi, Herodes Falsk og Gatas Parlament og introduserer sin egen techno-babe, Tina. 

Tekstene er ganske morsomme og fungerer også for dem som ikke har sett showet deres. 
NRK-journalisten Per Sundnes blir også småmorsomt parodiert på denne CD'en. 

Best er duoen i Ravi-parodien «Dødsirriterende», de Lillos-tolkningen «En smak av Oslo» og deres egen «Folk vi er lei av». 
