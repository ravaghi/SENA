K aroshi Format: iPhone/iPad/Android Pris: 6,-
Ordet «karoshi» betyr å dø fordi man jobber for hardt. 
Det er naturligvis et japansk ord. 

Og som ordet tilsier: her handler det ikke om å overleve, men om å dø. 
Hvert brett inneholder forskjellige typer feller, fra sylskarpe påler til strømførende underlag og flammer. 
Målet er å føre hovedpersonen inn i disse dødsfellene, og for å få til det må du løse puzzles av type «flytte på bokser» og «trykke på knapper». 

Et relativt enkelt konsept ledsaget av givende oppgaveløsing og herlig humor. 
