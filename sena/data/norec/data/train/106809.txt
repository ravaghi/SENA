The Vines:«Vision Valley» 

(Capitol / EMI) 

Bare mas gjenstår. 

Det er tre år siden australske The Vines kom med det flotte debutalbumet «Highly Evolved», men etter diverse sykdom og utskiftninger i bandet er det ikke mye gull igjen. 
Deres riffbaserte blanding av grønsj og garasje virker unektelig sørgelig akterutseilt all den tid låtene overhodet ikke skiller seg fra hverandre. 
Riktignok dukker det opp et par ballader innimellom, men heller ikke disse holder høy nok kvalitet. 
Craig Nicholls høres dessuten både sliten og matt ut i stemmen. 
Exit The Vines, er jeg redd. 
