Tøff aussie
Australia og New Zealand er på offensiven igjen, og et ferskt tilskudd er Courtney Barnett. 
Hun debuterte for tre år siden med ep-en "I've got a friend called Emily Ferris" og fulgte opp i fjor med "How to carve a carrot into a rose". 
Nå har 24-åringen fra Melbourne slått sammen disse to ep-ene til et fullt album. 
Platen ble gitt ut i fjor, men får sin norske distribusjon nå – som en oppvarming til det egentlige debutalbumet neste år. 
Hennes tilbakelente pop/rock/folk er tøff som bare det, og de fire første kuttene er i en egen klasse. 

Beste spor: 
"Out of the woodwork", "Don't apply pressure gently", "Avant gardener", "History eraser". 
