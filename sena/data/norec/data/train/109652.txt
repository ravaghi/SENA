Skutt i filler halvveis
Glimrende, stilfullt thriller-opplegg, som skytes i fillebiter sånn ca. halvveis. 
I Guggenheim-muséet! 

HANDLER OM: 
To Interpol-agenter etterforsker internasjonale banker, og finner betente sannheter. 
Men bankene er mektige. 
Og skyr ingen midler får å bli kviitt lovens håndhevere som vil avdekke snusket. 
Det blir en ellevill jakt, verden over. 

DOM: 
Gode thrillere er mangelvare. 
At den internasjonale bankvesenet nå fremstår som brukbare mega-skurker, ligger åpenbart i i dagen i disse (nedgangs-)tider. 

En stund går dette riktig bra; plottet er fint, konsekvensene troverdige, jakten like grenseløs som for James Bond. 
Og dette er en thriller med gode skuespillere! 

Men så går det galt - fryktelig galt. 
Goodies og baddies tørner sammen i riktignok meget spektakulære kulisser: 
Inne i det spiralformede Guggenheim-museet i New York. 

Men skytingen fortsetter og fortsetter og fortsetter. 
Og det hele blir aldeles parodisk. 

Så sammen med en nokså daff avslutning, faller «The International» ned på noe helt gjennomsnittlig. 
Enda den lenge lovet så mye mer. 
