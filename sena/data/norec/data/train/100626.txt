Kunsten å lage en alvorlig god film
Regi: 
Peter Schønau Fog. 
Dansk. 
Genre: 
Drama. 
Aldersgrense: 
11 år, frarådes under 11. 
Egnet ungdom/voksne. 

Overraskende, nokså tragisk og original fortelling om en særdeles dysfunksjonell dansk familie på 70-tallet. 

MED: 
Jesper Asholt, Hanne Hedelund, Jannik Lorenzen, Julie Kolbeck. 

HANDLER OM: 
Det er noe fryktelig galt hjemme hos melkemannen i den lille danske landsbyen. 
Man ser det gjennom 11-åringen Allans øyne: 
Far gråter, mor sover, storebror har rømt, storesøster vil bare motvillig trøste far. 
Far er Allans helt. 
Ikke minst beundrer han fars helt uforliknelige evne til å tale i begravelser. 
Da må alle gråte! 

DOM: 
En underlig film. 
Men en uhyre god film, om en elleveårings vanskelige liv i en nesten umulig presset situasjon. 
Situasjoner og personer er tatt på kornet. 
Skuespilleriet er fjetrende, særlig fra den unge gutten og hans vanskelige fars side. 
Tidsånden likeså. 
Den litt tålmodige publikummer vil få en opplevelse med laaang ettersmak; så god at det er til å - ja: 
Gråte av. 
