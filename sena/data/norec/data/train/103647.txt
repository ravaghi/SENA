Arly Karlsen:«Country Home» 

(Showtime records) 

Tradisjonell country uten fiksfakserier. 

Sørlendingen Arly Karlsen har spilt inn sin annen soloplate i Nashville. 
Det er blitt en god plate med tretten countrysanger som vil glede dem som liker tradisjonell country. 
Karlsen synger godt, og stemmen hans kler sangene. 
Amerikanske Tom Holland har produsert platen, der utelukkende amerikanske musikere er med. 
Tolv av sangene er mer eller mindre kjente c&w-låter, som f.eks. «500 Miles Away From Home» og «Four Strong Winds». 
«Here's To You» er den eneste sangen som er signert Karlsen selv. 
Dette er en vakker hyllest til The Man in Black, Johnny Cash. 

Platens beste spor er en flott tolkning av «Montego Bay». 

«Country Home» vil glede mange voksne som liker den tradisjonelle amerikanske musikkstilen uten fiksfakserier. 
