Seagate Backup Plus
Her snakker vi 4 TB - fire terabyte - i lommeformat. 
Rask er den også! 

Ekstern lagring har blitt bortimot en ren nødvendighet etter hvert som så mange har gått over til bærbare PC-er. 
Gjerne supplert med lagringstjenester i nettskyen. 
Men det finnes mange alternativer, stasjonære eller mobile. 

For stasjonært bruk er en NAS en ypperlig løsning, siden den kan deles av flere. 
Men skal du ha noe bare til eget bruk som også skal være portabelt er en USB-basert enhet det eneste realistiske alternativet. 

Trenger ikke strøm 

Tidligere har du måttet kjøpe store, eksterne drev med ekstra strømforsyning, hvis du var ute etter stor kapasitet. 
Små USB-enheter som ikke trengte mer strøm enn USB kunne levere, var begrenset i kapasitet og hastighet. 

Men her får du 4 terabyte i hånden - 

uten ekstra strøm 

. 
Og den er rask! 

Seagate Backup Plus 

Det finnes ikke noen liten harddisk med kapasitet på 4 terabyte, altså er det snakk om to 2,5-tommers harddisker, hver på 2 terabyte, i et kompakt USB 3.0 kabinett. 

Men det stopper ikke med det. 
De to diskene jobber sammen i Raid 0 som betyr at de jobber parallelt. 
Dermed er både skrive og lesehastighetene om ikke dobbelt så høye, så vesentlig høyere enn med en enkelt disk. 
Dette oppsettet ligger i maskinvare og brukere behøver ikke, og kan ikke, endre oppsettet. 

I tillegg følger det med to USB 3.0 kabler for tilkobling. 
Den ene er en kort, vanlig mini-USB 3.0-type, den andre er en splittkabel som kan hente strøm fra to USB-porter på PC-en dersom den ikke klarer å levere nok strøm fra én port. 

Installasjon 

Disken er ferdig formatert i NTFS og driver for MacOS er installert på disken, så den dukker opp uansett plattform. 
Programvaren Seagate Dashboard er også klar til å installeres; dette programmet byr på sikkerhetskopiering av valgfrie datatyper enten med det samme eller regelmessig til tider du velger selv. 
Du kan også bruke Seagates skytjeneste for fjernlagring av data i nettskyen, i tillegg til lokal lagring. 

Ved å installere apper på dine mobile enheter (iOS eller Android) kan du også kopiere over data fra disse. 
Du kan også kopiere over egne data fra din konto på noen sosiale medier (Facebook og Flickr). 

Rask! 

Et av problemene med tidligere USB 2.0 disker har vært en beskjeden overføringshastighet. 
Med USB 3.0 er vi imidlertid oppe i et langt raskere område, og med to disker i RAID 0 er vi oppe i området rundt 200 megabyte i sekundet. 

Da begynner det å smake av fugl. 

Den sekvensielle overføringshastigheten for mellomstore og store filer, som de fleste datafiler, er raskere enn hos vanlige harddisker. 
Vi nærmer oss faktisk de rimelige SSD-ene. 

Har du en PC med harddisk er det ikke Seagate Backup Plus som er flaskehalsen i overføringen. 

Her er våre testmålinger: 

Det framgår tydelig i alle tester at det er skrivehastigheten som er høyest, og det er jo en utmerket egenskap for en disk som er beregnet på backup. 

Konklusjon 

Seagate Backup Plus er en utmerket en-brukerløsning for sikkerhetskopiering. 
Den er rask og kompakt, og tilkoblingen er så enkel som den kan bli: med en eneste kabel. 

Det er også en utmerket ekstradisk med svært høy ytelse og enorm kapasitet. 

Har du spesielt verdifulle data lagrer du det uansett på skytjenesten i tillegg, og gjerne på et par andre steder også - uansett. 

Seagate Backup Plus Fast USB 3.0 4TB 
