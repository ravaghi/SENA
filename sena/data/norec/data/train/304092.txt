Et comeback i mørkeste laget
Men Blink-182 leverer fortsatt. 

ALBUM: 
Åtte år har gått siden post-punk-bandet Blink 182 ga ut sitt forrige album. 
Gutta som stadig figurerte nakne i musikkvideoer og i 1999 sang «What's My Age Again», nærmer seg nå førti, og har naturligvis modnet. 

Trioen har også opplevd dødsfall og skader tett på kroppen, og det er dermed ingen overraskelse at «Neighborhoods» tekstmessig blir dyster lytting. 

Det røpes etter en rask titt på låttitlene og konstateres når du oppdager at ordet «death» gjentar seg bemerkelsesverdig mange ganger i løpet av plata. 

Men totalt sett er ikke møtet med «Neighborhoods» en negativ opplevelse. 

Skiva byr på flere kreative innganger og Marc Hoppus og Tom DeLounge leverer fortsatt imponerende vokalprestasjoner. 

Litt nostalgi blir det også. 

«Up All Night» og «Love Is Dangerous» fører tankene ti år tilbake i tid. 
Sporene «After Midnight» og «Even If She Falls» viser dessuten at gutta mestrer sitt nye jeg. 

Blink har blitt voksne, og kler det. 
Dessverre har de pådratt seg erfaringer underveis som gjør comebacket litt i mørkeste laget. 
