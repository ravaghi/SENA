Svulstig på den riktige måten
Rumer er åpenbart på et bra sted om dagen. 

ALBUM: 
Den britisk-pakistanske sangeren Sarah Joyce aka Rumer følger endelig opp den sagnomsuste debuten «Seasons of My Soul». 

Siden sist har hun gitt ut coverplate og forlovet seg med produsenten sin Rob Shirakbari, som blant annet har jobbet med Burt Bacharach og Dionne Warwick. 
Et forhold i harmoniens tegn, åpenbart. 
Rumer låter fjærlett, det silkemyke og komfortable lydbildet like så. 

«You Just Don't Know People» 

«Into Colour» er svulstig på alle de riktige måtene. 
Spørsmålet er om ikke historiebøkene er fullstappet nok av den slags allerede? 
Så lenge Rumer synger så innsmigrende som hun faktisk gjør og melodiene er tilsvarende henrivende, er det alltid rom for et kapittel til. 
