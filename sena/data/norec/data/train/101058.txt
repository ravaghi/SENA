Ingvar - «Blue Darling»:
– 
Det er nesten prikkfritt vokalt, og ingenting å ta på. 
Det er med ydmykhet og respekt jeg sitter og ser på deg her i dag, sa Gunnar Greve. 

– 
Det er bare helt nydelig å høre på. 
Det her kan nå til en finale, mente Kurt Nilsen. 

VG-anmelder Morten Ståle Nilsens dom: 

– Sprøtt å tenke på at rockabilly/hillbillly-fotnoten Jimmy Pattons låt skulle ende opp på en talentkonkurranse på norsk TV i 2014. 
Sprøtt – og fint. 
Dette er åpenbart en sang Olsen føler seg helt hjemme i. 
Så blir det da også den mest overbevisende innsatsen hans siden den første «delfinalen», da han sang «I Can’t Help Falling In Love». 
Nydelig, helt ustresset, og med et perfekt turnert «high lonesome»-klimaks. 
