Rufus Wainwright- «All Days Are Nights: Songs For Lulu» 

Vakkert, men stillestående. 

Bort med overtydelig musikalsk dekadense, og inn med flygelsmerte. 
I motsetning til tidligere teatralske orkestersvulstigheter er dette delvis Shakespeare-titulerte albumet en klagesang over døende mor for tenor og flygel. 

Man kan tenke seg en Rufus umerkelig pianobarklimprende i et hjørne for seg selv, mens han bearbeider Shakespeare-sonetter og mor Kate McGarrigles kreft. 
Uhyre intimt og personlig - hva annet kan man forvente fra en familie som kommuniserer gjennom musikk - men 36-åringens komposisjoner føles for like litt for ofte. 
Det gir nydelig bakgrunnsskjønnhet, som ikke når helt frem. 

BESTE LÅT: 
«The Dream» 

TOR MARTIN BØE 
