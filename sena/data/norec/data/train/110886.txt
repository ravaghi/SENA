Bill Callahan, «Apocalypse»
(Drag City / VME) 

Deilig dommedag. 
Den tidligere Smog-sjefens smilende og solfylte annetalbum var sjarmerende og besnærende småabsurd. 
Når han nå står fram som endetidsprofet, lyser 44-åringen mest dommedag over seg selv, og det uten å være overdrevent introvert eller mørksindig. 
Den innflyttede texaneres personlige og nesten slitsomme vise-sarkasme medfører som vanlig at det ikke alltid er like åpenbart hva han egentlig prøver å formidle, samtidig som humoren noen ganger står vel mye i veien, som på USA-refsende «America». 

Derimot tilfører han flere deler disharmoni som motstykke til sin slentrende baryton. 
Det kan han gjerne gjøre igjen. 

BESTE LÅT: 
«Riding For The Feeling» TOR MARTIN BØE 
