Florence + The Machine:«Shake It Up» 

(Universal) 

Klare Vangelis-takter over denne formsterke saken fra Florence Welch og maskinen hennes, som tar opp tråden fra hennes utrolige opptreden på Nobelkonserten i fjor. 
Drønnende pompøst og jublende inspirert, omtrent slik Kate Bush var på singler som «Hounds Of Love» og «The Big Sky». 
Welch er ikke redd for å la hjertet svulme, og skal du sette pris på «Shake It Up» må du ha den samme egenskapen. 
