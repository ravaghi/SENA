«The Concert In Central Park»
(1982) 

Gjenforenings-konserten i Manhattans Central Park 19. september 1981 på plate (også tilgjengelig på DVD). 
Denne burde ha vært mindre kjedelig, ikke minst med tanke på at den inneholder mange av Simons gjennomgående mer modne og moderne soloslagere. 

Det høflige flinkisbandet og Simon & Garfunkels underlig livløse sang sørger imidlertid for at dette blir en slags hotellbarutgave av dette klassiske materialet. 
Dårlig kan det ikke bli med låter som dette i bagasjen, men følelsen av mett, selvtilfreds nostalgi er like ødeleggende som den er mildt, ufarlig søvndyssende. 
