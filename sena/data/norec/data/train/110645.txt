Solange:«Sol-Angel And The Hadley St. Dreams» 

(Geffen/Universal) 

Beyoncés lillesøs kjemper seg ut av skyggen. 

Ingen spøk å skulle stable på plass en selvstendig karriere når du er lillesøsteren til en av verdens største stjerner, og 22 år gamle Solange Knowles' debutalbum fra 2003 var da også et typisk «nesten Destiny's Child, men ikke helt»-produkt. 
Hennes nye plate er imidlertid en sterk søknad om å bli tatt på alvor. 
Det eneste moderne ved albumet er den hemningsløse kjærligheten til sekstitallssoul som har gjort slike underverker for Amy Winehouse og Duffy, men som føles mye mer naturlig for Solange enn for de nevnte britiske jentene - det er lav pastisjfaktor her, det låter mer tidløst enn «retro». 
Bortsett fra en pinlig selvstendighetserklæring i introen er platens første tredjedel helt hårreisende flott, ikke ulik de beste stundene på John Legends debut. 
Deretter flater det ut litt, men krise blir det aldri. 

ANBEFALTE KJØP: 
«T.O.N.Y.», «Dancing In The Dark», «Would've Been The One», «Sandcastle Disco» 
