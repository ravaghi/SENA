Sympati med djevelen
Kløktig og underholdende oppfølger. 
Men aldri på høyde med originalen. 

Den opprinnelige «Wall Street» ble profetisk: 
Det filmskaperne og hovedrolleinnehaver Michael Douglas trodde var ville overdrivelser, ble i stede en slags normalbeskrivelse av den kyniske, beinharde pengedyrkelse i den jappetiden som var i ferd med å oppstå. 

23 år senere (åtte år i filmen) er verden totalt annerledes: Gordon Gekko - hvis «Greed is good» ble et historisk slagord - kommer ut av fengselet etter sin bedrageridom. 
Finansverdenen er rammet av 2008s finanskrise, den verste siden Depresjonen. 

Avskyr faren 

Han eier - antakelig - ingenting. 
Men svinger seg opp som forfatter og foredragsholder på gamle synder. 
Etter en tid blir han oppsøkt av en ung finansmann - hvis kjæreste er Gekkos egen datter, som avskyr sin far. 
Snurr drama! 

En hel haug av anmeldelsene av denne filmen vil egentlig handle om eneren. 
Med god grunn: 
In-jokene og referansene er tallrike, helt klart for mange. 

Men den filmen er gammel. 
Så vi holder oss til denne. 
Og avsier følgende dom: 

Manuset er filmen store pre. 
Det er gode doser humor, dramaet føles moderne, menneskene er ofte nyansert fremstilt - selv om de grådige fortsatt er grådige. 
Det er dog ikke en tilsynelatende uendelig børsvekst de vegeterer på, snarere finanskrisens ofre; pengebasert kannibalisme. 

Å fremstille Gekko som er angrende synder og en helt «annerledes» mann, ville helt klart ødelagt dramaet. 

I stede møter man en utdatert, men helt åpenbart skarp fyr, som gjør sitt aller beste for å manøvrere seg tilbake i en verden som ikke er hans - men som han ennå har forutsetninger for å trenge inn i. 
Det sosiale drama er røft og antydningsvis klisjépreget; Guttas moskusverden, uten mye tid for ømhet. 

På den annen side: 
Filmen påstår - og sannsynliggjør et godt stykke på vei -at selv Gordon Gekko er et menneske. 

Bare dét antyder jo langt på vei at dette er verd å se! 
