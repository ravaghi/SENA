Opeth, «Heritage»
Opeth, «Heritage» 

(Roadrunner / Warner) Temperaturløs gammel-prog. 

Sveriges største metalhelter går stadig nye veier, og denne gangen må coveret dobbeltsjekkes allerede etter første låt - en vakker, liten Jan Johansson'sk jazzpiano-intro. 
Er dette virkelig Opeth? 

Å jada. 
Snart slår prog'en inn på en plate som for en gangs skyld kun inneholder ren vokal, men også et mer tilbakeskuende (denne platen kunne vært lagd i 1972) og friløp-basert (der var jazzen igjen...) lydbilde som dessverre blir klinisk og stampende der melodilinjene forsvinner. 
Og det gjør de for ofte denne gangen. 
Progrock er best når temperaturen i taktskiftene holdes høyt. 
Men hos Opeth har høsten åpenbart kommet tidlig. 

BESTE LÅT: 
«Folklore» STEIN ØSTBØ 
