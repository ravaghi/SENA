Queen + Paul Rodgers:«The Cosmos Rocks» 

(EMI) 

Hvor patetisk er det egentlig lov å bli? 

Enten er Brian May stormannsgal eller så er han stokk dum. 
Å sette Queen-merkelappen på dette halvhjertede sølet er en av rockhistoriens største frekkheter de siste tjue årene. 
At Paul Rodgers (Bad Company) dessuten har nerver til å ta over etter Freddie Mercury som vokalist viser en innsikt som er sidestilt med å ha følelsen av å kjøre Rolls-Royce når du sitter bak rattet i en Trabant fra gamle DDR. 
Ikke synger Rodgers bra lenger, heller. 
Og Brian May skriver ikke akkurat Queen-klassikere i 2008. 
Det er både en ubehagelig tilskitning og et kommersielt overgriskt grep å knytte Queen-navnet til et prosjekt som mest av alt dokumenterer sannhetsgehalten i at gamle, trøtte rockere uten kreativ gnist starter bluesband på tampen av karrieren. 
Jeg merker nå at jeg ble enda gladere i Queen-bassist John Deacon som var den eneste som hadde vett nok til å gi seg allerede da dronninga sjøl, Freddie Mercury, døde i 1991. 

ANBEFALTE KJØP: 
Er du morsom? 
