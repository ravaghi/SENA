Jake Bugg drar ei linje fra Cash til britpop
19-åringen får Rick Rubin-behandling på album nummer to. 

ALBUM: 
Jake Bugg fra Nottingham er britenes nye wonderboy, og Norge har vært med på reisa. 
Etter fjorårets albumdebut, som skal ha passert én million solgte, har han spilt på Parkteatret i Oslo og på Hovefestivalen - til stor begeistring fra Dagbladets anmelder. 

Førstkommende søndag er han tilbake i Oslo - denne gang på Rockefeller. 
I kveld er han dessuten gjest i «Skavlan» på NRK1. 

Hank Williams III «Shangri La» er hans andre album - og gutten er 19! 

Hadde jeg ikke visst bedre ville jeg gjettet at det var arvelig belastede Hank Williams III eller Justin Townes Earle som leverte både åpningen «There's A Beast And We All Feed It» og et par andre låter. 
På avsluttende «Storm Passes Away» skinner en beundring for bestefar Hank gjennom. 

Så passende da, at han synger: 
«And they keep telling me / I'm older than I'm supposed to be»... 

Gallagher 
Det er ikke tilfeldig at Noel Gallagher har hatt ham som support, heller, for det er likhetstrekk mellom både ham og Oasis og Bugg - sjøl om både Bob Dylan, Buddy Holly og Johnny Cash i rockabilly-modus er nærmere i referanserekka på debutalbumet. 

På oppfølgeren får britpopen mer armslag, særlig i singelen «What Doesn't Kill You» og «Messed Up Kid», albumets bestenotering ved siden av countryinfiserte «Me And You». 

Hva er det britene forer dise unggutta med? 

Odell har faktisk varmet opp for Jake Bugg, og det var Bugg som stakk av med en Q Award da de begge var nominert som Best new act i forrige måned. 

Rick Rubin Jake Bugg skriver fortsatt nesten samtlige låter sammen med nordirske Iain Archer, som også produserte debuten. 

Det hadde vært interessant å høre hva han kunne gjort med oppfølgeren, for «Shangri La» er et eksempel på at en såkalt «superprodusent» ikke alltid er det forløsende. 

ZZ Top Rick Rubin er mest kjent for sin revitalisering av Johnny Cash på slutten av hans karriere, og de siste par åra han han produsert så forskjellige artister som ZZ Top og The Avett Brothers. 

Endrer karakter 
Det er ganske besnærende, da, at den mer nedstrippa debuten til Bugg er hakket mer spennende både på låtsiden og produksjonsmessig enn denne Rubin-produserte oppfølgeren - sjøl om albumet mot slutten endrer karakter og viser 19-åringen fra en ganske annerledes - og interessant - side. 

Uansett er det mye å glede seg over her, og det bor så mye i denne fyren at vi allerede gleder oss til tredje servering. 
