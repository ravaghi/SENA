Fargerike brunnyanser
Regi:Tomas Alfredson. 
Med: 
Robert Gustafsson, Maria Kulle, Henrik Seyffert, Sofia Helin, Conny Linnteg m.fl. 

«Fire nyanser av brunt» er en monumental film. 
Eller kanskje heller: 
Et filmatisk monument over svenska folkhemmet. 

Og det store, komplekse bildet filmen gir, preges, ved siden av ravende, absurd humoristiske detaljer, av forbløffende og varierte brune nyanser. 

Som en Nils Holgerson på gåseryggen lar Killinggänget kameraet sveve over landet, over folk og dyr, by og land. 

Så kastes vi i ned mot fire reisemål: 

I Göteborg utvikler et matkurs seg til dramatisk psykoterap. 

I hotell Brunn får den tvangs-pedantiske direktøren besøk av sine fargerike tryllekunstner-foreldre. 

I Skåne blir den totalt fantasiløse kjæledyr-krematøren Christer stygt forbrent når han viser frem arbeidsplassen til sønnen sin. 

Og i Dalane møtes tre sønner til orientalsk begravelse av sin originale far som har tjent seg styrtrik på travhester. 

Alle reisemålene er i og for seg eksotiske og fargerike nok, men regissør Tomas Alfredson skraper med kjærlig omhu bort det øverste laget som er både vakkert og morsomt inntil galskap. 

Sakte - og her snakker vi om tre timer - og sikkert trer det frem et bilde med mørkere nyanser som løfter filmen fra ellevill underholdning til en nyanserik film om folks hverdag. 

Om folks uendelige og fantastiske mangfold. 

Og en film om hvordan vi roter til livene for oss selv og for hverandre. 

Selvfølgelig er tre timer både mye og lenge for en film. 
Her er både overflødige detaljer og unødvendig dveling. 
Men på forunderlig vis faller detaljene etter hvert på plass og skaper et uendelig sammensatt bilde av hvordan vi lever - enten det nå dreier seg om en flokk Medelsvensson'er i folkhemmet - eller om oss i strøkene vest for Kjølen. 

ASTRID SLETBAKK Sofia Helin, Conny Linnteg m.fl. 
