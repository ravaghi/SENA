Evo DirtDevil
Kan vaskeroboten virkelig virke? 

Mens dagens støvsugerroboter med Neato XV 15 i spissen har begynt å bli riktig så gode, var dessverre den eneste vaskeroboten vi har testet så langt en skuffelse: 

Scooba 385 satte seg fast selv i små lister, gikk raskt tom for strøm, og det hjalp heller ikke at den både var dyr i innkjøp, og krevde at du brukte en dyr spesialsåpe. 

Men siden det er nesten fire år siden, er det på høy tid å gi vaskerobotene en ny mulighet, og på papiret ser dagens testprodukt fra Evo svært spennende ut. 

Evo DirtDevil: 
En automatisk mopper 

Innholdsfortegnelse: 
Evo DirtDevil: 
En automatisk mopperEvo DirtDevil i brukFordelerDette burde vært bedreKonklusjon 

Enkel. 
I stedet for fylle på vann og såpe, fungerer Evoen som en automatisk våt- og tørr-mopper. 
Det gjør den langt mer brukervennlig, og ikke minst tryggere å bruke på tregulv som parkett.God batteritid. 
Den vasker i inntil 3 timer når den er fulladet.Form. 
Den er firkantet, noe som skal gjøre det lettere å komme til i kantene og i hjørnene. 
Lydnivå. 
Den er tilnærmet lydløs, slik at den også kan gjøre jobben når du er i samme rom. 

Jif 

Vi stusser imidlertid over at denne prosessen av og til går raskt, mens den andre ganger kan to to til tre minutter. 
Noe stort problem er det likevel ikke, vi har aldri opplevd at de ikke har funnet hverandre, så i praksis slår du bare på - og lar enhetene jobbe videre på egen hånd. 

Se Evo DirtDevil i aksjon her: 

Evo DirtDevil i bruk 

Evoen har bare tre knapper på fronten: 
Av & på, samt en knapp for moppe-modus, og en for våtmoppe-modus. 
Hvilken bryter du skal trykke på avhenger naturlig nok av om du skal bruke en våt- eller tørrmopp, så dette er selvforklarende. 

Slik jobber den: 

Tørr mopp: 
I denne modusen går Evo-en kun framover, slik at den tar med seg støv, skitt og hår på sin vei. 
Våt mopp: 
I denne modusen jobber derimot Evo-en rykkvis fram og tilbake, i tillegg til at den roterer oftere. 
Dette øker sjansen for å fjerne flekker på gulvet, og det var jevnt over denne funksjonen vi brukte mest i vår testperiode. 

Fordeler 

Med en våtmopp fuktet og satt på, starter Evo-en jobben du hater med dødsforakt: 

De rykkvise bevegelsene gjør at den får med seg det aller, aller meste av smågrumset som daglig samler seg på et kjøkken- eller stue-gulv i en vanlig barnefamilie. 
Den beste jobben gjør den imidlertid på helt flate gulv, uten skjøter. 
Har du dyr i huset er det også greit å vite at den får med seg det verste sølet rundt matskålene. 

Vi liker også at Evo-en ikke pleier å sette seg fast. 
Kombinasjonen av signalene fra GPS-enheten og de innebygde sensorene gjør for eksempel at den bremser ned før den treffer vegger og møbler, samt at den ikke kjører opp på stueteppene. 
Som vi kjenner fra robotstøvsugerne, trenger du heller ikke å bekymre deg for trappene: 
Evo-en kjører aldri utfor. 

Dette burde vært bedre 

Godt inngrodde flekker kan imidlertid utgjøre et problem fordi Evo-en kun gnikker fram og tilbake et par ganger på samme sted. 
Har ketchup-flekken rukket å stivne vil den altså sjelden få med seg alt. 

På vårt flislagte kjøkkengulv med store fugekanter, var det i tillegg en god del smuss som satte seg igjen i fugekantene. 
Evo-en gjør seg altså klart best når gulvet er helt flatt. 

Vi savner også en "spot-knapp" som vi finner på støvsugerne. 
En slik funksjon hadde gjort det enklere å be Evoen om å vaske på et konkret problemområde, for eksempel ved kjøkkenbenken. 
Nå må du i stedet la Evo-en gå en hel runde. 

Konklusjon 

Evo-en passer godt for deg som har et helt flatt og hardt gulv, og er interessert i å bruke den jevnlig. 
Da vil den nemlig gjøre en god jobb med å få unna de verste gulvflekkene. 

Det er også et pluss at du kan bruke den vaskbare våtmoppen, eller engangsklutene som finnes i dagligvarehandelen, siden du da unngår dyre vaskemidler. 
I så måte er den altså ikke langt unna en femmer på terningen. 

Spør du meg om jeg ville kjøpt den selv blir likevel svaret nei. 
For selv om den gjør en god jobb på parketten, så får den ikke alltid med seg det som havner nede i fugekantene på våre kjøkkenfliser. 
I tillegg synes vi prisen på 3.490 kroner er litt stiv når GPS-enheten ikke er innebygget, og den ikke har en timerfunksjon. 
Vi ender derfor på en sterk firer. 

Likevel: 
Har du penger på bok et og et helt jevnt gulv, er Evo DirtDevil definitivt verdt en titt. 

Testutstyr lånt av Easyrobot.no 
