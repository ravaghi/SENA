Livet vil alltid gå videre på Toten
The Band er borte, men arven lever videre. 
Ikke minst på Eina på Toten. 
Søsknene Narum er ute med plate nummer tre, like melankolsk vakker og velgjort som de to første. 
På tittelkuttet "Sol og regn og ælt" har de med seg Plura Jonsson fra Eldkvarn i duett med Benedikte Narum Jenssen. 

En fin sang, men Narum er ikke avhengig av et svensk rockeidol for å lage minneverdige ting. 
Ikke minst er sangene pakket inn på flott vis med Benedictes stemme, Lars Christians tangenter og Jon Anders' strenger. 
Hammond-orgelet bølger, steelgitaren gråter og munnspillet varmer. 
Minuset er lengden: 
Åtte kutt er ikke mye, og mot slutten blir materialet tynnere. 

Beste spor: 
"Lyd i et gammelt piano", "Ælt som je får tenkt på", "Sol og regn og ælt", "Et glass for ælt som fell". 
