The Knife - «Tomorrow, In A Year»
Dette er musikken til en opera om Darwin og evolusjonshistorien, bestilt av en dansk performancegruppe og utført av den svenske duoen The Knife. 
Selv om denne studioversjonen ikke gir et fullstendig bilde, forteller den mye. 
The Knife er gode til å formidle stemninger gjennom elektroniske lydbilder. 
De har med seg tre forskjellige typer sangere - den «klassiske» mezzosopranen Kristina Wahlin, skuespilleren Lærke Winther og popsangeren Jonathan Johansson. 

Stemmene blir brukt på ulike måter, fra det tekst- og handlingsbaserte til ordløs sang som smelter sammen med klangbildet.Det er vakkert, dramatisk og av og til merkelig, men viser at musikkformer med såpass forskjellig utgangspunkt godt kan smis sammen til en helhet. 

BESTE LÅT: 
«Annie's Box» 
