Filmanmeldelse:Arkitektur, refleksjon og prat 

Originalt, til dels spennende og temmelig snakkesalig dokumentargrep. 

Fire monumentale bygninger og fått sine «stemmer» gjennom fire filmregissører: 
Tyske Wim Wenders tar for seg Berlin-filharmonikernes konsertsal, danske Michael Madsen (ikke den amerikanske skuespilleren!) går bak murene i Halden fengsel, skuespiller- og regi-veteranen Robert Redford tar for seg det unike forskningssenteret Salk Institute i California, mens vår egen Margreth Olin går inn i Operaen i Bjørvika. 

Filmen gir en unik mulighet til refleksjon om arkitekturens rolle i samfunnet generelt og akkurat disse monumentalprosjektene spesielt. 
Med fire regissører spriker selvfølgelig filmene ganske mye: Wenders er konvensjonell, grundig og en smule skolestilaktig («et hus forteller)» i Berlin. 
Madsens Halden-besøk er mest av alt en sosiologisk/kriminologisk rapport. 
Redford hyller den vitebegjærlige humanisme og vitenskap i California. 
Mens Olin - den mest originale - søker en slags bredspektret sensualisme mellom marmor, glass og eikepanel i Oslo. 

Jo, takk; filmen er et drabelig og seriøst forsøk på en åpen samtale om ytterst viktige elementer i samfunnet. 
Men i all sin påståelige pratsomhet savner man nok flere samlende tråder og fellesnevnere, for om mulig å nå ut til enda flere enn de allerede skolerte menerne. 
