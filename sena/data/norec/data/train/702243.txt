Ewan McGregor får kakse-sex
Ewan McGregor med så tungt innfatta briller og så blekt utfettet hud at man kan se hvor definitivt han vet forskjell på debet og kredet, bytter uvettig mobil med playboyen Hugh Jackman og blir plutselig innlåret i en luksus-sexring der korpie-menner og korpie-kvinner ligger med hverandre for at de aldri skal treffe noen de får sympati for. 

Kjønnsutøvelsene blir som en utvidelse av Microsofts Office-pakke. 

McGregor har det finere enn revisorer flest. 
Damer med lange lår som likner kyllingmiddager kurrer seg innpå ham, – til og med 62-åringen Charlotte Rampling, som gikk inn i et nytt millennium som den eneste dama uten Ladyshave. 

Vi aner at det vil gå galt. 
En pinglete mann har ubunden sex med ny dame hver dag og blir lykkeligere og lykkeligere? 
Hæ? 
Det skal ikke være sånn. 
Manusforfattere har yrkesregler. 
Og ganske riktig. 
Etter at McG har fått frisk hudfarge og forelska seg i et sektmedlem, oppdager han hva den egentlige hensikten var. 
Alt kvakker seg til på en slags ubehjelpelig Donald-måte i Endeby. 
Hvor ble det av Jackman? 
Hvor ble det av den lyse dama som var så trygg på ham at hun sovnet i stedet for å ha sex? 
Hvor er alle sammen? 

Passe underholdende. 
