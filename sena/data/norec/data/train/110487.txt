Gutta i røyken
DVD-anmeldelse: 

Kommende sesonger vil vise oss hvor langt inn «Mad Men» har tenkt å trenge. 
Men allerede sesong 1 er strålende underholdning og visuelt sett svimeslående lekker - man får lyst til å løpe rett ut til nærmeste loppemarked og kjøpe alt de måtte ha av1950- og 60-tallsstæsj. 
Brytningstiden serien er satt til, er interessant: 
Kvinnen er så smått på vei ut av hjemmet, materielle goder demmer liksom likevel ikke opp for angst og uro og noen har akkurat funnet ut at røyking er skadelig. 
Ikke at det ser ut til å bry hovedpersonene akkurat. 
Den norske utgaven har en time mer bonusstoff enn den britiske. 

MORTEN STÅLE NILSEN 
