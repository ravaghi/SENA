Anmeldelse:«The Sims 3: Generasjoner» 

(VG Nett) 
Ikke før har jeg frydet meg over det nyskapende og underholdende «The Sims: Medieval», før «The Sims 3: Generasjoner» kommer og ødelegger alt sammen. 

I «The Sims 3: Generasjoner» skal du følge simmene dine fra vugge til grav, bokstavelig talt. 
Du får altså muligheten til å bli kjent med dem gjennom et helt liv, og være med dem i gylne øyeblikk, gjennom oppturer og nedturer, og se dem utvikle seg. 

Som barn kan du for eksempel leke med de andre barna i gata og ha lekehytte i hagen, der du har ditt eget hemmelige liv. 
Som tenåring får du mulighet til å være opprørsk og ufyselig. 
Dette er den morsomste fasen, synes jeg. 

Her kan du gjøre rampestreker; lage stinkbomber, sette opp feller for folk og ha ville hjemme alene-fester. 
Var du en altfor grei tenåring, får du virkelig muligheten til å leve ut rebellen i deg her! 

Oppførselen kan selvsagt få konsekvenser. 
Blir du oppdaget, kan du få husarrest eller mister goder. 
Så det må du forsøke å smiske deg unna. 
Du kan også ta sjansen på å stikke av under husarresten, noe som selvsagt kan resultere i enda strengere straff. 
Spiller du tenåring kan du også oppleve å våkne opp sur - et resultat av de berømte humørsvingningene. 

Så er du over i etableringsfasen. 
Her kan du være bridezilla, eller engstelig ektemann, være med på hvetebrødsdagene - og den travle hverdagen etterpå, med familieetablering. 

Og selvsagt kommer midtlivskrisen. 
Du kan fysisk se at du mister interessen for partneren, på barometeret, og kjenner trangen til å farge håret, pumpe muskler og kjøpe sportsbil. 
Rett i klisjeen, med andre ord. 
Det er også enkelte nye gags, for eksempel at man kan lage hjemmevideoer og se dem etterpå. 

Det høres kanskje morsomt ut? 
Det føles egentlig bare som en forlengelse av de foregående spillene. 
Denne utvidelsespakken er heller ikke den beste i rekken, synes jeg, til det er den for lite nyskapende. 
Det er morsomt her og der, men det føles rett og slett overflødig. 

THE SIMS 3: GENERASJONER Plattform: 
PC Genre: 
Simulasjon Alder: 12 Utvikler: 
The Sims Studio Utgiver: 
Electronic Arts Mer info 
