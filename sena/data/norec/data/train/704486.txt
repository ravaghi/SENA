Kanadisk dugnad
Canada flyter over av gode artister. 
Det drar Suzie Ungerleider fra Vancouver nytte av. 

Under navnet Oh Susanna har hun fått et knippe av sine landsmenn til å skrive sanger til henne. 
Meningen var først å lage coveralbum, men så tok hun altså steget videre. 
Ron Sexsmiths "Wait until the suns come up" presenteres på jordnært countryvis, mens "Mozart for the cat" av Melissa McLelland er et friskt innslag. 
Jim Cuddy fra Blue Rodeo bidrar med såre "Dying light", på en plate med flotte viser og en sterk vokalist. 

Beste spor: 
"Wait until the suns come up", "Mozart for the cat", "Provincial parks", "Savings & loan", "Dying light". 
