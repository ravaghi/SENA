Kari Bremnes er minst like god som før
Hun tar nye grep. 
Uttrykket er mer elektronisk, men stemmen og hennes formidling er den samme gode. 

Av og til så er det nok med tre små ord: 
"Det vi har". 
Det er det Kari Bremnes synger om på sitt nye album. 
Det vi har er krig og fred, gode dager og vonde dager, og flotte og triste opplevelser og erfaringer. 

Kari Bremnes har rundet 60 år. 
Hun har gitt ut musikk i 30 år. 
Det er fortsatt verdt å lytte til henne. 
Stemmen hennes og tekstformidlingen er super nok en gang. 

På dette ealbumet er pianoballadene best. 
Herligheten begynner allerede på første låt, "Det kunne ha skjedd". 
Teksten handler om å ha flaks når man ser døden i øynene. 
Mye tyder på at dette er en sang om datteren til broder Lars som overlevde massakren på Utøya. 
Hun løp den rette veien. 
Det gjorde ikke venninna. 

Det er Lars som har skrevet den gode teksten på "Det e min sønn", som har gjort seg klar til å gå ut i krigen. 
Ettertenksomt og gripende. 

Andre høydepunkter er "Det einaste vi ville" og "En sang fra andre sia". 
Tekst og melodi smelter sammen til Bengt Hanssens lekre produksjon, som noen ganger er i overkant elektronisk. 
Men også Kari Bremnes må få lov til å fornye seg, og stemmen og tekstene er lette å fange opp og å like. 

Kari Bremnes er minst like god som før. 
Det er noen låter her som rett og slett er fortryllende gode. 
Akkurat som før. 
