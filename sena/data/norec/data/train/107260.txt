Kirsti Carr:«Like a Tiger» 

(Piraya Music) 

Debutplate fra en artist som har fått stor oppmerksomhet rundt sin sykdom. 

Kirsti Carr lykkes langt fra med sitt debutalbum. 
Artisten fra Langesund har skrevet alle de ti sangene på platen og kledd dem i en countrypop-stil. 

Hun klarer rett å slett ikke å engasjere, og sangene blir for upersonlige og lite spennende. 

Kirsti Carr mestrer i perioder heller ikke de høye tonene på sangene, selv om det skinner igjennom at hun har en brukbar stemme. 

«Like a Tiger» er et album som nok hadde trengt strengere kvalitetskontroll før den ble sluppet på markedet. 
«Midnight Train» og tittelmelodien er de to sangene som viser Kirsti Carr fra sin beste side. 
