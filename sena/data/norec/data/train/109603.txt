Fever Ray - «Fever Ray»
Brrr, kaldt. 
Mørkt. 

Karin Dreijer Andersson er stemmen fra Röyksopp-slageren «What Else Is There?» (2005), og er også godt representert på samme duos kommende album. 
Som halvparten av søskenduoen The Knife gjorde hun det skarpt med albumet «Silent Shout» (2006) 
- Fever Ray er hennes soloprosjekt. 
Og det er skumle saker, dette også. 

Hun har en oppsiktsvekkende stemme, men man trenger ikke å være helt Ola dunk for å hevde at Röyksopp får mer ut av hennes potensial enn hun gjør selv. 
Det er lite å si på ambisjonene; dette er elektronisk mareritt-«pop» som vil mye, og som ofte fascinerer. 
Men det er så kjølig og fremmedgjort at det blir ugjennomtrengelig - lett å beundre, umulig å elske. 

«Fever Ray» har mange likhetstrekk med tidlig Bel Canto - dette «arktiske» lydbildet - men mangler sødmen og hjertet som preget de norske pionerene. 
Kun for sterke sjeler, altså. 

ANBEFALTE KJØP: 
«When I Grow Up», «Dry And Dusty», «Seven», «Triangle Walks». 
