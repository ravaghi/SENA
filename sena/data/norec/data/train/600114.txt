Mellomdistanse i Twilight-sagaen
Regi: 
Bill Condon 

Manus: 
Melissa Rosenberg etter Stephenie Meyers roman 

Skuespillere: 
Kristen Stewart, Robert Pattinson, Taylor Lautner, Dakota Fanning, Rami Malek, Ashley Greene 

Sensur: 
11 år 

Egnethet: 
Ungdom fra 13 år 

De tre tidligere Twilight-filmene er blitt megasuksesser. 
De er basert på bokserien Twilight-sagaen av Stephenie Meyr. 
Serien er utgitt i over 50 land, den har solgt 116 millioner eksemplarer. 

Utgangspunket er at vampyrer kan bo og fungere omkring oss vanlige dødelige. 
En ung pike i en småby i USA, Bella (Kristen Stewart), faller helt og totalt for en vampyr på hennes egen alder, Edward (Robert Pattinson). 
Egentlig er han utgammel. 
I skogene omkring denne småbyen i det nordvestlige USA, bor en annen klan vampyrer, fiender av dem den unge mannen tilhører. 
Dette er meget rundt og generelt fortalt. 

Okke som: 
I denne filmen, som er den første delen av to filmer, basert på Stephenie Meyres fjerde og siste bok, har filmens vesen preg av å være en mellomdistanse, faktisk en form for transportetappe. 
For: 
Bella og Edward skal gifte seg, det betyr at Bella må ta et meget viktig skritt, et slikt bryllup får store, altomveltende konsekvenser. 

Vi skal vokte oss for si for mye om handlingsstrukturen, nok der å nevne at det blir et bryllup, en bryllupsreise og en graviditet og at fiendskapet mellom de to klanene er intakt. 
Men vi vil og skal si noe om filmens substans: 
Bryllupet blir skildret i laaaange scener – for lange. 
Og filmen er full av dialoger. 
For mange og for lange. 
Og det stables opp en ruvende stabel av replikker der det heter: 
”Alt skal bli ålreit”. 
”Jeg har det helt fint, virkelig”. 

Overrumplingene og vantroen omkring vampyrer i vår hverdag, er for lengst over, det ble lansert i den første filmen. 
Nå kretses det omkring den videre utvikling av vampyrslektens gang og deres både forsoning og krig med andre. 
Og slik sett er dette å se på som en nødvendig transportetappe. 

Men fansen, den virkelige blodige fansen, får nok sitt. 
