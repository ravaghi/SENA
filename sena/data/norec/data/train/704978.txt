Uforløst
Nesheim blir litt for lett og ufarlig. 

Den nye Susanne Sundfør? 
Hun slipper ikke unna sammenligningen med sin medhaugesundianer, 20-åringen som stakk av med 2. plassen på årets hype-liste bak svenske Lykke Li. 
Sundfør og Nesheim er utvilsomt talentfulle damer fra Haugesund, som opererer i samme popkrets, der Sundfør ligger to hestehoder foran. 
Det er betydelig forskjell på de to. 

Nesheim mangler Sundførs karakter i stemmen, hun mangler Sundførs glimrende band og hun mangler framfor alt Sundførs låter. 
Nesheim blir litt for lett og ufarlig. 

Når det er sagt så oser det uforløst potensiale av henne, og det som først og fremst ble sittende etter konserten i VG-teltet var at dette kan bli virkelig bra, hvis... 
Med litt mer kant, låter som utfordrer mer og mer energi kan Haugesund utmerket godt ha to av landets beste popdamer. 
Sundfør blåste alle av banen i Trondheim i fjor. 
Nesheim laget mindre vindkast, og hvis litt av P4-faktoren erstattes med mot, da blir dette riktig bra. 
