Utrolig mye utstyr for pengene - men hvem vil kjøpe den?
Grandland X er tvilling til Peugeot 3008. 
Sistnevnte imponerte både oss og Årets Bil-jury i Europa. 
Hvorfor er ikke Opels utgave like bra? 

Oslo: 
Om du skulle selge noe på åttitallet, måtte det stå én ting på produktet - «turbo». 

Ordet ble flittige brukt på alt fra kassettspillere til sokker. 
Turbomerket kunne transformere hvilket som helst hverdagslige objekt til å bli noe råkult. 
Turboens far, Alfred Büchi, må ha snudd seg i graven ved alt misbruket av navnet på oppfinnelsen sin. 

Det bringer oss til dagens bil, Opel Grandland X. 
Det første vi legger merke til når vi henter den i garasjen er «Turbo»- og «X»-emblemene på bagasjelokket. 

- Kult, tenkte vi. 
Her har vi en SUV-råtass med firehjulsdrift. 
Dermed drømte vi oss kjapt bort til drifting på tomme, umåkte parkeringsplasser. 

Har turbo - men ikke 4x4 

Vel, bilen har turbo. 
Heldigvis. 
Den er boltet fast til en 1.2 liters bensinmotor. 
Men ikke forvent noe nedskalert rally-bombe. 
Her får du 130 hestekrefter, som til tross for relativ lavt vekt, på 1295 kilo, ikke når 100 km/t før stoppeklokka har passert 10,9 sekunder. 

Firehjulstrekk, da? 
Nei. 
Og det får du heller ikke bestilt den med. 
På sommeren spiller det ingen rolle. 
Men med en slik vinter vi har opplevd i år, savnes det veldig. 
Det føles allerede som om Opel prøver å skryte på seg litt mer enn det du faktisk får. 

Grandland X er heller ikke noen diger doning, tross hva navnet antyder. 
Den havner midt i den mellomstore SUV-klassen, med konkurrenter som Volkswagen Tiguan, Nissan Qashqai og tvillingbror Peugeot 3008. 

For de aller fleste A4-familier (2+2) holder bilen i massevis. 
Bagasjerommet på 514 liter er ikke digert, men høyt og har mer enn nok plass til tre store kofferter, pluss litt ekstra småtteri. 

Baksetene har 40/60-inndeling med skiluke, noe som ikke er en selvfølgelig i alle biler - ikke alle synes skiboks tilfører noe positivt til bilens utseende. 

Toegget tvilling 

Som vi har vært inne på tidligere, deler Opel samme ramme, motor og understell med Peugeot 3008. 

Uten å kikke under panseret er det likevel helt umulig å se at Grandland X er i slekt med Peugeot-en. 

Der franskmennene har valgt et vågalt designspråk, som snakker til den yngre generasjon - hvor design spiller en stor rolle i sin bilvalget - har Opel valgt et rimelig sobert og anonymt uttrykk på sitt interiør. 

Ingenting er direkte feil. 

Alt fra rattbetjening til klimaanlegget er der du forventer det. 
Og det er lett å finne seg til rette, uten å ta fram instruksjonsboka. 
Det er bare det at utformingen er så etter boka, at ingenting føles nytt. 

Det er sikkert flott for eksisterende kunder, men skal de tiltrekker en yngre kundebase, må Opel ta med noe nytt til bordet. 

Utstyrsbonanza 

Velger du Premium-utgaven får du virkelig ei gavepakke: 

Rattvarme, varme i alle setene, kjøling i framtsetene, cruisecontrol, åtte-tommers infotainment, med OnStar-display. 
Den gir blant annet gir WiFi-hotspot, for å sikre sømløs streaming til ungenes iPad-filmer - for en sutrefri langtur. 

Men det stopper ikke inni bilen: 

18 tommers aluminiumsfelger, takrails, beskyttelsesplater, full adaptive LED-lys og parkeringsassistenter er også med. 

Testbilen vår var proppet med så mye, at du vanligvis må ut med mye mer en testbilens pris på 379.900 kroner. 

Det er herlig å se at Opel har laget en såpass proppfull pakke, at man slipper å knote seg frem i utstyrsjungelen når man skal kjøpe Grandland X. 

Ingen x-faktor 

En tre-sylindret motor trenger ikke nødvendigvis å betyr en trist opplevelse på veien. 
Ford har imponert oss lenge med sin én-liters «Ecoboost»-motor. 
Det er synd å ikke kunne melde om samme positive opplevelse I Grandland X. 

X-faktoren er rett og slett ikke tilstede. 

Du kommer deg frem, holder takt med trafikken, og det er det. 
Akkurat som med interiøret, finner vi ingenting som trekker på smilebåndet. 

Vi kjørte stort sett på småglatte og snødekte vinterveier. 
Bilen er relativt stille og komforten er det ingenting å utsette på, selv i marsjfart på over 100 km/t på motorveier. 

På svingete riksveier, der tvillingbror 3008 ga en skarp, lekende og inspirerende opplevelse, virker Opel nok en gang å være satt opp på den fornuftige siden av gjerdet. 

For riktig 

Vi liker utseendet til Grandland X. 
Vi er usikre på testbilens farge, «Topaz Blue», og tror den ville fått et løft om noen hadde våget å velge «Dark Ruby Red». 

Det er det imidlertid ingen som kommer til å gjøre. 
For vi er redd Grandland X appellere til eldre og trofaste Opel-kunder. 

De som har lyst på litt mer Tobasco i livet sitt, velger lett Peugeot 3008, til tross for en fantastisk utstyrspakke fra Opel. 

Vi sitter igjen med en opplevelse som overhodet ikke var vond, men som lett blir glemt. 

Det eneste spenstige med Grandland X forblir dermed Turbo-emblemet. 
Kanskje de burde tilby fartsstriper langs siden, og «graphic equalizer» på stereoen. 
Da hadde vi kjøpte den! 
