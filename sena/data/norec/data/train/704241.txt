Jorden er deilig, og jula er for alle
Jul kan man feire uansett hva man tror på, mener duoen. 

Marte Wulff og Charlotte Qvale ga i fjor ut singelen "Vi feirer jul", noe som ga dem lyst til å jobbe videre med temaet. 
Målet er å skape et eget, lite juleunivers av overskudd og glede fylt med et alternativ til de mer tradisjonelle julelåtene. 
Ikke så rent lite ambisiøst, og de åpner stikk i strid med "Deilig er jorden". 
En fin versjon, men lite er mer tradisjonelt enn denne sangen. 
Singlen "Vandrer på en sky" er derimot et steg i den retning de har staket ut, med sin ørkenaktige omarbeiding av Howard Blakes "Walking in the air". 

De har også funnet plass til "Himlen i min favn", "Jul jul strålende jul", "Mitt hjerte alltid vanker" og salmen "Heyr himna smiður", skrevet av islandske Kolbeinn Tumason rundt år 1200. 
Fjorårets jula er for alle-sang 
"Vi feirer jul" er også med. 

Beste spor: 
"Vandrer på en sky", "Vi feirer jul". 
