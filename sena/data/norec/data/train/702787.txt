Sint og stor ghetto-far
«Waist deep» er ikke akkurat noen god actionfilm, men den klistrer. 

Som pliktseer beveger man seg fra det irritert likegyldige til en motvillig medlevelse, og det er ikke verst. 
Regissøren Vondie Curtis-Hall laget i sin tid «Glitter» med Mariah Carey, så han burde vært arbeidsledig. 
Men hovedrollen spilles av Tyrese Gibson fra «2 fast 2 furious» og «Four brothers», og han er ei stjerne på vei oppover, sjøl om han har færre ansiktsuttrykk enn grandiosa. 

Handlingen forteller om en straffet sikkerhetsvakt som må forsøke å få den kidnappa sønnen sin tilbake fra sadistisk gjeng-lord. 
