Carlsen:− Vi klarer ikke å gjøre det vi er enige om 

AaFK kunne krone flytperioden med å innta andreplass på tabellen, men gikk i stedet på sitt første tap på seks kamper i møtet med Vålerenga. 
– Vi kjører andre omgang, men fikk det ikke til i den avgjørende fasen, sier Fredrik Carlsen. 

Etter frem strake kamper uten tap, og senest en sterk borteseier mot Molde i forrige serierunde, måtte Aalesund pent finne seg i å være favoritter i hjemmemøtet med Vålerenga. 
Men favorittstempel er ikke noe AaFK har for vane å innfri. 
Sånn ble det heller ikke i møtet med laget fra hovedstaden. 

− Vålerenga er et bra lag, så om vi var favoritter er jeg ikke så sikker på. 
Men det som uansett er et faktum er at vi ikke klare å gjøre det vi er enige om å gjøre. 
Den store forskjellen fra Modle-kampen er at vi slipper inn mål, og at vi ikke klare å score selv, sa kaptein Fredrik Carlsen etter kampen. 

Drømmetreff avgjorde 

AaFK tapte 0-1 etter et drømmetreff av innbytter Herman Stengel midtvegs mot slutten av første omgang. 
Frem til da hadde hjemmelaget hatt grei kontroll, og startet kampen best. 
Likevel var det gjestene som skapte de to første farlighetene. 

Hjemmelagets første store sjanse kom bare sekunder før Stengels drømmetreff fra 25 meter. 

− Rett før scoringen hadde vi jo en gigantsjanse ved Gyasi. 
Så går de rett opp og scorer på et treff av de sjeldne, og kunne gå til pause med ledelse. 
Vi slet kanskje litt i første omgang, men etter pause styrer vi hele omgangen og er bedre enn Vålerenga. 
Det er først og fremst den på den siste tredjedelen av banen at vi blir for unøyaktige og ubesluttsomme, sier Carlsen. 

Han tror ikke tapet mot Vålerenga påvirker flyten som laget har hatt de siste kampene. 

− Kampene kommer så tett at det knapt nok er tid til å tenke seg om. 
Vi tar med oss prestasjonene fra andre omgang, så er jeg sikker på at vi skal klare å gjenskape det, sier Carlsen. 

Seks sting for Gretarsson 

AaFK har Bjørn Helge Riise og Aron Thrandrasson ute med skade. 
Og mot Vålerenga måtte Daniel Gretarsson ut allerede i første omgang, etter en hodeduell med Jonatan Tollås Nation. 

AaFK-stopperen måtte sy seks sting, og har etter all sannsynlighet pådratt seg en hjernerystelse i tillegg. 
Med neste kamp allerede på tirsdag, borte mot Viking, kan det bety dårlig nytt for en allerede hardt skaderammet AaFK-tropp. 

− 
Vi har den troppen vi har, og når noen er ute med skade betyr det at andre får spille, er Fredrik Carlsens kommentar til det. 
