Morsomt?
Regi: 
Douglas McGrath 

Manus: 
Aline Brosh McKenna 

Skuespillere: 
Sarah Jessica Parker, Pierce Brosnan, Greg Kinnear, Christina Hendricks, Kelsey Grammer 

Sensur: 
Tillatt for alle 

Kanskje en mangler et gen. 
Denne filmen markedsføres som komedie/romantikk. 
Vel, filmen er regissert med smart kvikkhet, den har ledige, formbevisste skuespillere, den har lunhet og hjertevarme, ofte besitter den søte og kvikke replikker, mange mennesker i den fortoner seg sympatiske, selv om den har sin del av verdens drittsekker. 
Og konflikten i den, nemlig jaget som forretningskvinne sammenholdt med tilværelsen som mor til to barn og kone til jevnaldrende mann, vil sikkert fengsle mange. 

Men morsom? 
Filmen er snarere ytre bilder og bilderekker av et stort stress, enn av morsomme scener og morsom handlingsstruktur. 
Og romantisk? 
Lite romantikk her, men det skal klart medgis at de siste minutter av hele opuset, kan sees på som romantiske. 

Igjen: 
Kanskje en mangler et gen… 
