Corsair Force3 60GB
Er det nok med en liten SSD? 
Er de like raske? 

Hvor mye plass man trenger er et spørsmål som har mange svar. 
Man pleier å si at ting alltid tar den plassen som er til rådighet, noe de fleste av oss kjenner igjen på ett eller flere områder. 

Når det gjelder lagringsplass på PC er det heller ikke noe generelt svar, men mange har begynt å tenke seg om og revurdere hva de trenger når de vurderer å bytte fra harddisk til SSD. 

Noen ting kommer man ikke utenom. 
Windows 7 trenger 16 GB (32-bit) eller 20 GB (64-bit). 
Microsoft Office 2003 krever bare 400 MB, Office 2007 krever 2 GB og Office 2010 har vokst til 3 GB. 

Andre programmer krever også sitt, skal du for eksempel installere hele Adobe Creative Suite (den som inneholder alt og koster rundt 35 000 kroner) kreves det ca 24 GB diskplass. 
Skal du installere musikkprogrammet Cubase krever det 8 GB. 

Så selv programmer for svært tung PC-bruk får fint plass på en 60 GB systemdisk. 
Men du trenger altså lagringsplass for data i tillegg. 

Har du en bærbar som brukes til mer alminnelig bruk har du faktisk god plass til egne data selv på en 60 GB disk. 

(Vi regner da med at du ikke er en digital hamster som laster ned musikk og film i mengder som overskrider det du noen gang får tid til å høre og se på. 
Moderne mennesker streamer underholdningsdata og betaler sin slant for det.) 

Hva med ytelse? 

En av grunnene til at flashbasert SSD-lagring er så rask er at data skrives og leses parallelt både inne i hver enkelt brikke og mellom flere minnebrikker. 
Konsekvensen av dette er at jo større kapasitet, jo flere parallelle brikker kan det skrives til og leses fra. 

En 240 GB SSD vil derfor være raskere enn en 120 GB eller 60 GB SSD med samme, men færre lagringskomponenter. 

Corsair Force 3 60 GB 

Vi har tidligere testet 120 GB versjonen av denne, du finner testen her. 

Pakken og innholdet er identisk, bortsett fra kapasiteten. 
Du får med brakett for montering i 3,5-tommers brønn, men ingen programvare for kloning av innhold fra harddisk til SSD. 

Vi kjørte våre standard tester på vår testmaskin med følgende spesifikasjoner: 

Asus P8Z68-V LE hovedkort med Z68 brikkesett Intel Core i7 2600K prosessor4 GB Crucial DDR3 BallistiX 
1600MHz 4GB 
CL8 minneIntern 
Intel grafikk 

Konklusjon 

Corsair 60 GB gir en stor ytelsesgevinst når du sammenligner med en rask harddisk. 
For vanlig bruk er kapasiteten også tilstrekkelig. 

Men sammenligner du iops, altså hvor rask den er til å skrive og lese småfiler, så åpenbarer forskjellen til SSD med større kapasitet seg. 
Med 60 GB sin score på 247 i AS SSD mot 120 GB sin score på 408 er forskjellen åpenbar. 

Så spørsmålet er igjen hvor mange hundrelapper man har til rådighet. 
