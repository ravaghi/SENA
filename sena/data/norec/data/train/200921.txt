Fujitsu-Siemens Lifebook E4010
Intel Centrino-baserte PCer fortsetter å ta markedsandeler. 
Denne modellen har dessuten en flott skjerm, og støyer ikke i det hele tatt! 

Vi har tidligere testet en annen Centrino-basert PC i Lifebook-serien, ultraportable S6120. 
E4010 ser temmelig lik ut, men er en god del større. 
Det har både sine fordeler og ulemper. 

LES OGSÅ: 

Ytelse møter størrelse 

Lifebook E-serien består av relativt lette, men kraftige PCer, enten utstyrt med Pentium 4 Mobile-prosessor, eller den nye og batterisparende Pentium M-prosessoren. 
Sistnevnte benyttes blant annet i PCer som bærer Intel Centrino-stemplet, som du kan lese mer om her. 

Lifebook E4010 er en velutstyrt PC beregnet for krevende, mobile brukere. 
Den har blant annet et lokk i metall som beskytter skjermen godt mot støt, noe som er uunngåelig når PCen skal brukes som arbeidsredskap ute i felten. 
Den er noe større enn de andre Centrino-PCene vi har testet, og vekten kryper så vidt under 3 kg. 

Her er en kort oppsummering av løsningene i vår test-PC: 

Pentium M 1,6 GHz 

512 MB DDR-SDRAM 

60 GB harddisk 

15" LCD-skjerm, 1.400 x 1.050 piksler 

Integrert Intel 82852/82855 grafikk 

24x CD-ROM 

Trådløst nettverk (Intel Pro 802.11b) 

10/100 mbit nettverk 

Infrarød kommunikasjonsport 

56 Kb modem 

TV-utgang 

parallell- og seriellporter 

2 stk USB 2.0-porter 

2 stk PCMCIA-plasser 

kontakt for portreplikator (p. er ekstrautstyr) 

Vi setter et stort spørsmålstegn ved valget av optisk enhet; det begynner å bli lenge siden vi så maskiner i denne prisklassen med en enkel CD-leser. 
I følge produksjef Jarle B. Hansen i Fujitsu-Siemens kan den også leveres med kombinert DVD-leser/CD-brenner, noe vi vil anbefale sterkt. 
Og hvor er det blitt av Firewire-porten? 

For øvrig er det lite å utsette på utstyrsnivået, med unntak av at vi gjerne skulle sett flere USB-porter. 
Med eksternt tastatur og mus, trenger du for eksempel en USB-HUB for å få plass til minnepluggen eller skriveren. 

Operativsystemet er Windows XP Professional, og du får med programmene NYHET! 
Sammenlign denne PCen mot andre vi har testet 

Klassisk 

PCen har et klassisk design i lyst og mørkt grått. 
Tasaturet er lyst grått, og er behagelig å skrive på. 
Det kunne med fordel vært enda litt større (det er god plass på sidene), så hadde vi kanskje sluppet knappene til høyre for slette- og linjeskift-tasten, og dermed også feiltasting i begynnelsen. 
For øvrig er tastaplasserigen logisk i forhold til et standard tastatatur. 

Over tastaturet sitter et LCD-panel som viser batterilevetid, diskaktivitet mm, og fire programmerbare hurtigtaster. 
Pekeplaten under tastaturet er klikkbar, og akkompagneres av høyre venstre museknapp, samt en toakses knapp for vertikal skrolling i midten. 
Alt diskret, pent og rent, slik trenden er i denne klassen. 

Meget støysvak 

Til vår store glede oppdaget vi at PCen er så godt som lydløs - under alle forhold. 
Den er utstyrt med en vifte på venstre side som starter når belastningen er på topp, men du må legge øret tett inntil for å høre den. 
Med andre ord har Fujitsu-Siemens løst kjølebehovet på en elegant måte. 

Skjermen er verdt et eget avsnitt i seg selv. 
Den er faktisk en av de beste vi noensinne har sett på en bærbar PC. 
Den er sylskarp, og kontrast og fargegjengivelse er så nær som perfekt. 
Høy oppløsning er etter vår mening også en stor fordel når du har mange vinduer åpne samtidig, og en 15" LCD tåler godt denne oppløsningen, synes vi. 

Bra ytelse, men ingen spillmaskin 

Ytelsesmessig er det lite å utsette på maskinen, men som på alle andre PCer med denne grafikkløsningen, bør Lifebokk E4010 være ditt førstevalg dersom du er over middels spillinteressert. 
3D-ytelsen er nemlig langt svakere enn på PCer med dedikert grafikk fra ATI og Nvidia. 
Til alle andre oppgaver, inkludert filmavspilling i fullskjerm, er grafikken mer enn rask nok. 

Batterilevetiden får også godkjent, med rundt 3 1/2 time. 
Det er likevel et godt stykke bak de beste. 
Acer Travelmate 800 holdt for eksempel ut i en time mer. 

For flere detaljer omkring ytelse og egenskaper, klikk på Tekniske data i oppsummeringsboksen. 

Konklusjon 

Møtet med Fujitsu-Siemens Lifebook E4010 ble i hovedsak positivt. 
Spesielt den gode skjermen og det lave støynivået er ting vi vil huske i ettertid. 

På den negative siden vil vi først og fremst trekke frem at PCen leveres med CD-ROM som standard, litt få USB-porter, og at grafikkløsningen ikke innbyr til krevende 3D-spilling. 
Firewire-port finner du heller ikke, noe som nærmest er som standard å regne i 2003. 
