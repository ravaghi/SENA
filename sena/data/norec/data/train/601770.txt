Galskap og genistreker
"The Glorious Dead" låter som om du har børstet støvet av en gammel LP-plate fra 60-tallet. 
Med slitt sound på vokal, en funky blåserekke, gospelkor og strykere, får du følelsen av at albumet nærmest kunne vært fra Atlantic Records og Ray Charles. 
Legger du til noen skrekkfilminspirerte tekster om blant annet varulver, kommer du derimot frem til det Britiske bandet The Heavy sitt nye album.Dette retroalbumet lider av en dose sjanger-schizofreni, for her blandes alt fra soul, funk, r&b, garasjerock og hip hop. 
Noen ganger blir denne blandingen en fullstendig fiasko. 
Et eksempel er sangen "Just My Luck" som er en galskap med masete sjangerskifter og rotete lydbilde. 
På den andre siden har du "What Makes A Good Man" som kanskje er av de beste låtene som er utgitt i år. 
Skillet mellom galskap og genistreker vil tydeligvis alltid være liten. 
