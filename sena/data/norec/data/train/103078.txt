Fruit Bats:«Tripper» 

(Sub Pop / Tuba) 

Et godt stykke California. 

Fremdeles er han minst ukjent som den nye i The Shins, men Eric D. Johnsons tidligere enmannsprosjekt har i løpet av sine ti platekontraktår blitt både mer lettfattelig, dyptgående og - vel - mer fruktig. 

Andre utgivelse som kvintett er skyfri i klangen og rimelig lunken til låtstruktur og sjanger, uten å være eksperimentell. 

Hvilket innebærer at det narrative kles med det som måtte passe av amerikansk vestkyst - fra melankolsk softrock til folkpsykedelisk popcountry. 

Låtene som sådan skiller seg ikke nødvendigvis fra hundre andre, men den unike helheten er forbilledlig snill og akkurat passe påtrengende smart. 

BESTE LÅT: 
«You're Too Weird» 

TOR MARTIN BØE 
