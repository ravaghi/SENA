Motörhead:«Inferno» 

(Steamhammer/Playground) 

Lemmy slutter aldri å imponere. 

«Meget aktuelle i rock-bølgen som skyller over Norge,» står det i presseskrivet fra Motörheads plateselskap. 
Hø - de har vært aktuelle i samme rock-bølge i over 25 år, for svingende! 
Viktigere er det da å konstatere at kompromissløse Lemmy igjen rendyrker det han er mest kjent for; kontant, knallhard rock 'n' roll uten omveier. 
Lydbildet er overraskende friskt for en veteran å være - både «Killers», «Suicide» og bluestunge «Keys To The Kingdom» er klassiske Motörhead-låter, selv om læreguttene i Gluecifer for tiden er hakket hvassere og ikke utviser den lille materialtrettheten som «Inferno» tross alt får avslutningsvis. 
