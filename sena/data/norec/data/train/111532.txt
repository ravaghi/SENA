Funklende
Blu-ray Eventyrklassikeren har fått den tekniske overhalingen den fortjener, sirlig renset og remastret digitalt via tre «Technicolor» originalnegativer. 
Å få en film fra 1939 til å funkle slik den gjør, er en bragd! 
Og selv om studiokulissene kan bli påtrengende synlige og spillestilen kan oppleves utdatert, trollbinder fortsatt den overdådige scenografien, og humanistiske karakterer, som den feige løven. 
16 (!) timer ekstramateriale, med grundige filmhistoriske og tekniske dokumentarer. 
ØYSTEIN DAVID JOHANSEN 
