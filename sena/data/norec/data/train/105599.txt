Eels:«Tomorrow Morning» 

(E Works / Tuba) 

Lykkelig nå?! 
Eh, litt. 

Mark Oliver Everett skriver så mange sanger at diskografien hans, spesielt i senere år, fremstår som en haug «tweets». 
Små innblikk inn i et ulystig liv. 

«Tomorrow Morning» utmerker seg med de mest poppete refrengene hans på aldri så lenge, lydbildemessige nikk tilbake til gamle synther og debutalbumet «Beautiful Freak» (1996) og en slags desperat optimisme som bare her og der sprekker. 
(Vittig galgenhumor kvalifiserer som «optimisme» her i gården). 
Han holdes i live av filmskapere nå, og er blitt den komplette kultartist. 
Du må være spesielt interessert for å følge med. 
Abonnere på albumene hans. 
Eller registrere deg for å motta «tweetene» hans, liksom. 

BESTE LÅT: 
«This Is Where It Gets Good» 

MORTEN STÅLE NILSEN 
