Felefundamentalisme
Majorstuen - så uplugga det kan få blitt. 

|||ALBUM: 
Denne kvintetten - tre kvinner og to menn, alle med fele - feirer tiårsjubileum med sitt fjerde album. 

De har krysset kloden med sine særegne form for feleharmonier, stort sett selvkomponerte låter, en slags samtidsfolkemusikk fylt av stemninger og fortellinger, som man riktignok må lese coveret for å få med seg. 

Gruppa starter med en hyllest til skiløperen Odd-Bjørn Hjelmeset og fortsetter med alt fra vilter dans til seig melankoli, fra voggsang til en låt som heter «Kåbbåi» fordi den er inspirert av diktet «Over prærien» av Ragnar Hovland. 

Dessuten «Yiiihaaa», kalt slik fordi «yiiihaaa er eit umåteleg flott ord, særleg når det uttalast på god jøstradialekt». 

Hele veien er dette felepuritanisme, uten verken eletronika eller uvante, fancy instrumenter. 

Originaliteten ligger i musikalsk innsikt, virtuos buesvinging og medrivende kombinasjoner. 
