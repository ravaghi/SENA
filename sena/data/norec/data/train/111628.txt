Bjølsen Valsemølle «Mohammeds Cafe»
(Grappa) 

Like solid som din mest joviale kompis. 

Med «91, 72» har Trond Ingebretsen og Bjølsen Valsemølle lagd sin beste låt siden «Vålerenga kjerke» og heldigvis er det mer å tygge på her, eventuelt nikke anerkjennende til. 
Spesielt Oslo øst-poesien til Ingebretsen er helt spesiell og mer litterær enn de fleste andre norske rockpoeter - brennende, hjertevarmt, intenst og ikke minst preget av et levd liv, akkurat slik Ingebretsens stemme også er. 
Lydbildet sitter også mer helhetlig enn noen gang før med et vell av ringlende gitarer i front. 
«Mohammeds Cafe» gir deg lyst til å legge armen karslig rundt skulderen på kompisen din og smile bredt og lykkelig, tross enkelte slag og sår som livet gir. 

ANBEFALTE KJØP: «91, 72», «Mohammeds Cafe», «Kornelia», «Når gitarene ringer» og «Hvis jeg kunne» 
