Løselig nywestern
Regi: 
David Jacobson. 
Med Edward Norton, Evan Rachel Wood, David Morse, Bruce Dern, Rory Culkin. 
Amerikansk. 
Drama - 15 år, egnet voksne. 

Ærgjerrig nywestern treffer aldri blink. 

En ensom vandrer kommer til en kalifornisk dal. 
Litt mystisk som han er, blir han «adoptert» og elsket av den unge, opprørske sheriffdatteren. 
For hvordan kan hun vite at mannen er ravende gal? 

I det hele tatt: et utvalgt knippe amerikanske myter i en relativt begrenset historie - om den ensomme mannen, om voldens potensial, fedrenes fravær, våpentilbedelse, samfunnet som slagmark, western som den ultimate amerikanske historie. 

Mye? 
Ja da. 
Det blir altfor mye, selv på den alltid skikkelige og hardtarbeidende Edward Nortons meningstunge, smale skuldre. 
