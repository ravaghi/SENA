John Scofield:«Piety Street» 

EmArcy/Universal Music Group 

Gospel fra Scofield 

Piety Street er en gate i New Orleans, og passende tittel for John Scofields dypdykk i byens gospeltradisjon. 
Scofield har tidligere vist sin interesse for New Orleanstradisjonen, ikke minst på klassikeren «Flat Out» (1989) med the Meters-låter på repertoaret. 
Nå tolker han låter som «Motherless Child», «His Eye Is on the Sparrow» og Hank Williams «The Angel of Death». 

Og det er litt av et lag han har med seg, The Meters-bassist George Porter, jr, Ricky Fataar, kjent fra blant annet the Flames, bak trommene og John Cleary som gjør mesteparten av sangen og spiller tangenter. 
Musikken er nedpå, lett slentrende og med tilbakelent energi som New Orleans musikk skal være. 
Ikke noen lange soloer fra denne jazzens gitarikon, Scofield tar en kollektiv rolle og nyter grooven. 
