Sony Ericsson Xperia Play
Dessverre imponerer den ikke som spillmobil. 

Sony Ericsson er på hugget, og spesielt Xperia 
Neo har imponert oss stort (NB; testen publisereres 17:00). 

Dessverre gikk det ikke like bra med Xperia Play, en blanding av mobiltelefon og bærbar PlayStation. 
En kombinasjon vi har ventet på i årevis, for med Sonys spillkompetanse og Sony Ericssons mobildesign burde dette være en soleklar vinner. 

Slik gikk det ikke. 

Dette likte vi 

Xperia Play har fullverdige knapper for styring av spill og responsen er god. 
Knappene speiler den tradisjonelle PlayStation-layouten, med ett styrekors og fire knapper merket med sirkel, firkant, trekant og X-symbolene. 
I tillegg kommer det to skulderknapper og to flater som skal emulere analoge stikker. 
Det meste skjuler seg bak det utskyvbare dekselet. 

Mobilen har forøvrig Android 2.3, den nyeste, raskeste og mest stabile versjonen av operativsystemet. 
1 GHz prosessor gir også en flott brukeropplevelse, og menyresponsen, navigasjonen og ytelsen er veldig bra. 
Nettleseren, Googles egne applikasjoner, fleksibiliteten til Android, alt dette gjør at telefonen stiller veldig sterkt. 

Dette likte vi ikke 

Mobilen er stor. 
Bakdekselet er lett knirkete plast, skulderknappene er litt løse, og de runde formene er rett og slett ikke det peneste vi har sett. 

Skjermen er i tillegg dårlig, og lider spesielt av alt for svak lysstyrke, noe som gjør den håpløs å bruke i direkte sollys. 
Heller ikke kameraet lever opp til forventningene, sine 5 megapiksler til tross. 
Den kan heller ikke filme i 720p. 

Den største skuffelsen er likevel på spillområdet, noe som altså er hovedområdet til denne mobilen: 

- Det er klønete å kjøpe spill, blant annet må du forholde deg til to ulike nettbutikker. 
- Det er få nye og gode spill. 
De gamle spillene fungerer, men utnytter ikke telefonens muligheter. 
Joda, det er et visst nostalgielement her, men er det nok? 
Neppe, mener vår anmelder. 

Resten av testen får du hos vår søsterpublikasjon itavisen 

Sony Ericsson Xperia Play 
