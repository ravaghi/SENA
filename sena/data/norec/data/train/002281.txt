Gyllen snø
Eit heilt uimotståeleg riff og varme trommerytmer er starten på comebacket til King Midas. 
Så blir det betre. 

King Midas har vore stille, nesten skjult, i seks år. 
Ifølgje pressemeldinga har dei brukt desse åra på tusenvis av timar i studio, og perfeksjonert sin moderne blues. 
Resultatet er "Snow". 

Høyr låta her. 
Anmeldelsen held fram under. 

Ei klassisk tolking av blues-sjangeren er "Snow" i alle fall ikkje. 
King Midas leikar seg med rytmar frå åtti-talet, indie-vokal frå tidleg på 00-talet, og litt world-musikk i grunnen for det heile. 
Og blandinga er fantastisk. 

Bandet som tidlegare har eksperimentert med både psychedelia og glam har lagt meir fokus på rytmen og den geniale melodien i "Snow". 

Høyr låtpremiere på p3.no: Atter ein konge 

Snøen er ikkje gul, den er gyllen. 
Etter kort tid har King Midas fanga deg med "Snow", og dei nektar å sleppa taket før ei lita stund etter siste akkord. 

Seks år er brukt godt, om ein skal dømma etter første smakebit. 
Spenninga ligg i oppfølginga, og om King Midas no kan bryta ut av undergrunnen. 
Held det fram slik, er det godt mogleg. 
