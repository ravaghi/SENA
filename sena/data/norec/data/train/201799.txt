Canon Pixma MP640
Skal hele huset dele skriver, er denne et smart valg! 

Det begynner å bli en stund siden vi testet skrivere på jevnlig basis. 
En del av forklaringen ligger i at produktene etter hvert både er blitt meget pålitelige og billige. 
Fotokvaliteten er for eksempel suveren selv på skrivere til noen få hundrelapper. 

Å kjøpe skriver er imidlertid ikke noen engangsinvestering; å eie den kan bli dyrt på sikt, men hvor dyr avhenger i stor grad av bruksmønsteret, og er vanskelig å få laget et entydig bilde av i den begrensede perioden vi har skriverne tilgjengelig. 
Vårt syn på saken kan du for øvrig lese mer om i denne artikkelen. 

Taket nådd? 

Vi har vært vitne til at både hastighet og kvalitet på utskriftene har nådd et nivå som produsenten sliter med å forbedre. 
Det vil alltid fokuseres på forbedringer på disse områdene ved produktlanseringer, men det blir som med shampoo eller tannkrem - forskjellene mellom gammel og ny formula blir vanskelig å oppdage for hvermansen. 

Men det er ikke dermed sagt at det ikke er rom for forbedringer på andre områder. 
Ta for eksempel oppsett i trådløst nettverk; svært mange av modellene i midtsegmentet (pris 1000-2000 kroner) tilbyr nå trådløs tilkobling via hjemmenettet. 
Og det er nettopp dette Canon skryter av å ha forbedret på sin seneste serie med multifunksjonsskrivere. 

Mye enklere 

Vår testvinner fra 2008, Canon Pixma MP620, kunne også kobles til trådløst, men der var prosessen noe klundrete. 
Den innebar blant annet at skriveren først måtte kobles til via USB, og deretter måtte man kjøre en programvarebasert konfigurasjon mot nettet. 
I den nye generasjonen skal dette være mye enklere ifølge Canon, og vi ønsket å gå påstanden sømmene. 

Pixma MP640 heter modellen som erstatter de foregående MP600, 610, 620 og 630. 
Utformingen og basisfunksjonalitet er svært lik, dette er en stor skriver som ikke er veldig lett å plassere på hylla. 
Men før vi går videre i vår lille test, skal vi se litt på de viktigste egenskapene: 

Canon Pixma MP640 - multifunksjonsskriver Måler 450 x 368 x 176 mm, veier 8,8 kg Skriver med dråpestørrelse på minimum 1 pikoliter og maks 9600 x 2400 dpi CIS-skanner med 4800 dpi oppløsning Kan også brukes som kopimaskin for både farger og sort/hvitt Kan snu arket automatisk og skrive på begge sider (full duplex) Kan skrive ut direkte på CD/DVD/Blu-ray, adapter følger med To arkmatere, en foran og en bak Kortleser for alle aktuelle minnekort + USB-minne Kommuniserer via USB 2.0, WLAN (b/g) eller kablet Ethernet Leveres med programvare og drivere for Windows og MacOS 

Kinfigurér nettet fra skriveren 

Skriveren er utstyrt med en stor fargeskjerm i fronten, og via knappene under denne kan man styre de vanligste utskrifts- og kopifunksjonene, for eksempel med bilder fra minnekort, uten å bruke datamaskin i det hele tatt. 

Det er også her man nå konfigurerer skriveren mot det trådløse nettet, og det viste seg å være en svært hyggelig opplevelse. 
Ved hjelp av veiviseren var vi på nett i løpet av et lite minutt. 

Men før du kommer så langt må du installere blekkvogn og patroner. 
Deretter må skriveren kalibrere seg selv. 
Denne prosessen tar lang tid! 
Inntil fem minutter med kverning på til før du kan gå videre og installere skriveren på datamaskinen din. 

Veldig enkelt 

Vi testet skriveren i Windows 7, som ikke har driverne innebygd. 
CD-en som følger med er versjon 1.0, på Canons nettsteder fant vi versjon 1.01, som vi lastet ned og installerte på en PC som ikke var koblet til skriveren fysisk. 

Her fikk vi straks spørsmål om tilkoblingen: 

Deretter ble det gjort et kjapt søk, og etter få sekunder var skriveren funnet: 

Til slutt fikk vi spørsmål om vi ville måle nettverksytelsen, og denne delen av installasjonen tok rundt to minutter og var drivernstallasjonens mest tidkrevende punkt. 

Hele prosessen forløp imidlertid uten problemer, kryptiske meldinger eller spørsmål som var vanskelig å forholde seg til. 
Absolutt store forbedringer fra tidligere generasjoner. 

Det følger med godt med dokumentasjon dersom du blir sittende fast. 
Det gjorde heldigvis ikke vi. 

Smarte programmer 

Når denne delen er unnagjort, kan man begynne å bruke skriveren gjennom programmer man alt har installert på PC-en, eller man kan installere programvaren som følger med. 
MP Navigator og Easy Photo Print, er eksempler på programmer som gjør det enkelt å styre funksjoner og skrive ut bilder, så disse to programmene kan anbefales: 

Dårlig tid? 
Bruk kabel. 

En av de store fordelene med CIS-skannere er at lampen er klar til bruk med det samme, der man med tradisjonelle lamper har måttet vente på at den ble varm før skanningen kunne starte. 
På MP640 er det ingen venting over hodet når man trykker på Forhåndsvisnings-knappen: 

Skannedialogen gir deg tilgang til en rette forbedringsalgoritmer, og avhengig av kildematerialet kan du her få gode resultater uten behov for etterbehandling. 
Hvis kilden er av god kvalitet, er det bare å trykke på Skann-knappen, og lene seg tilbake. 

Som vanlig gjør Canon en god jobb her, bildene bevarer dynamisk omfang i stor grad, og ivaretar detaljene i høylys og skygge på en meget bra måte. 

Innskannet eksempel. 
Gammelt falmet foto hvor mye av vitaliteten er gjenskapt, og støv er digitalisert bort. 
Alt gjort direkte i skannedialogen, uten behov for bearbeidelse i etterkant 

I Photoshop tok forhåndsvisningen av en A4-side rundt 7 sekunder, og innskanning av samme side (fotografi) tok i vårt tilfelle 1 minutt og 7 sekunder via det trådløse nettet. 
Det gav oss et bilde med oppløsningen 2456 x 3080 piksler, eller rundt 7,5 megapiksler. 

Det er imidlertid gode grunner til å velge USB-tilkobling hvis du har planer om å skanne mye. 
Det samme bildet tok nemlig i underkant av 10 sekunder å skanne når skriveren var direkte tilkoblet PC-en vår... 

De øvrige hastighetsmålingene er gjort med skriveren direkte tilkoblet PC-en: 

Innskanning A4, 300 dpi: 9,7 sekunder Utskrift 5 tekstsider, normal kvalitet: 
44 sekunder Webutskrift 3 sider, tekst/grafikk 44 sekunder Fotoutskrift A4, kant til kant: 1 min 39 sekunder A4-kopi, farger, normal kvalitet 30 sekunder 

Ikke kjappere på alt 

Det vi merker oss her er først og fremst at hastigheten ikke har økt noe særlig verken på tekst- eller kantløs A4-fotoutskrift siden testen av førstegenerasjon MP 6x for mer enn tre år siden. 
Webutskriftene er imidlertid noe kjappere, og innskanningshastigheten og kopihastigheten (ved kablet tilkobling) er faktisk doblet, og det er vel og bra. 

Kvalitetsmessig er Canon fortsatt svært god på alle typer utskrifter. 
Vi merker oss at vårt 10 megapiksels testfotografi ser svært bra ut selv med "normal" kvalitetsinnstilling, på papirtypen Photo Paper Plus Semi-gloss. 
Det er ikke mulig å spore korn eller grove raster med det blotte øye overhodet. 

En av de store fordelene ser du her; fotokvaliteten er helt i toppklasse. 
Dette bildet tok 1 minutt og 39 sekunder å skrive ut 

Det som imidlertid ikke er bra, er at MP640, i likhet med sine forgjengere, bruker tid på å komme i gang dersom den har stått ubrukt en stund. 
Vi lot det gå to dager mellom to utskrifter, og da brukte skriveren bortimot ett minutt på å rense og klargjøre de tallrike dysene sine, før den var klar for å skrive ut. 

Ikke bare er dette irriterende venting, vi vet erfaringsmessig at denne rensprosessen også kan stjele en del blekk. 
Det verste bruksmønsteret for Canon MP640 er med andre ord å skrive ut sjelden og kjøre få utskrifter om gangen. 
Da kan prisen pr utskrift bli relativt høy, til tross for at Canon har mye blekk i patronene sine. 

Konklusjon 

Canon Pixma MP640 byr på svært enkel trådløs oppkobling, god fleksibilitet hva angår utskrifts- og skannejobber, og imponerer oss også med svært god skannekvalitet og hastighet. 
Også utskriftene blir i toppklasse kvalitetsmessig, spesielt fotoutskrifter i farger på originalt Canon-papir. 

På minussiden setter vi først og fremst treghetene du må leve med dersom du bruker skriveren sjelden. 
Dette er heller ikke av de mest plasseringsvennlige skriverne på markedet, men er du mest opptatt av kvaliteten, kan skriveren definitivt anbefales! 
