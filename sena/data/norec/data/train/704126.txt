Barndommens popsanger
Jeff Lynne var lederen av Electric Light Orchestra, og han var medlem av supergruppen The Traveling Wilburys med Bob Dylan, George Harrison, Roy Orbison og Tom Petty. 
I tillegg er han en produsent fra øverste hylle. 
Som soloartist har 64-åringen derimot bare "Armchair theatre" fra 1990 bak seg. 
Dermed var det vel på høy tid å komme med nummer to. 
Platen er en hyllest til musikken han vokste opp med, som sanger han husker fra langbølgen på radioen hjemme i Birmingham. 

Lynne gjør det med respekt for sangene, fra åpningen med Charles Aznavours "She" til sistekuttet "Beyond the sea" fra 1946. 
Stilren og varm nostalgi, uten forsøk på ELO-fisering. 

Beste spor: 
"She", "So sad", "Bewitched, bothered and bewildered", "Love is a many-splendored thing". 
