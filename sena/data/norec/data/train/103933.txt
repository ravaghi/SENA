Eagle-Eye Cherry: «Subrosa»
(RCA/BMG) 

Den sympatiske svensken har dessverre mistet noe av meloditeften sin. 

Eagle-Eye kom ut fra det store intet for noen år siden med den særs lyttevennlige «Save Tonight» og en genial video til låten. 
Siden den gang har han strevd med å få det samme fotfestet over hele verden, og «Subrosa» - som knapt inneholder en single-aktuell låt - vil neppe hjelpe på populariteten. 
Lyden er stor og detaljrik, men det hjelper ingenting når Eagle-Eyes låter ikke holder mål. 
«Subrosa» er et variert, men tamt poprock-album som kun inneholder et par låter som hever seg over det jevne, «Feels So Right», «Crashing Down» og muligens «The Food Song», samme hvor banal den er. 
