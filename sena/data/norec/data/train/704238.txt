Leker med glamrock og retropop
Musikken var kanskje ikke bedre før, men den var morsommere. 

Shaun Fleming gikk på Agoura High School sammen med Sam France og Jonathan Rado. 
Da disse dannet Foxygen, ble han med som trommeslager.For tre år siden forflyttet han seg fra California til New York og ga ut soloalbumet "My friend fish" som Diane Coffee. 
På oppfølgeren får vi friske "Mayflower", en sang som gjør at en minnes moroa med "The Rocky Horror show" og "Little Shop of Horrors". 

28-åringen utforsker fortiden. 
Han åpner med Beach Boys-aktige "Spring breathes", gir oss soulsangen "Down with the current" og poplåten "Tams up" alle preget av sen-50 og tidlig-60. 
Deretter begir vi oss inn i 70-tallet med glamrockeren "Everyday". 

Beste spor: 
"Mayflower", "Down with the current", "Everyday", "Duet", "Not that easy". 
