Høstens mest sjokkerende firer
Harold & Kumar er jeg skeptisk til som en del av religionen min, og jeg ser dem bare for å få enda en grunn til å sjikanere menneskeslekta. 
Men denne julefilmen er underholdende. 
Et mirakel. 

"A very Harold & Kumar Christmas 3D": 2011. 
1 time, 30 minutter. 
15 år. 
Regi: 
Todd Strauss-Schulson. 
Med: 
Kal Penn, John Cho, Thomas Lennon, Amir Blumenfeld, Danny Trejo. 

På en måte oppfatter jeg harryparet Harold & Kumar som vår tids Cheech & Chong, men det er mest fordi de insisterer på å puste inn mer marihuana enn oksygen. 
Røykinga foregår med et mistenkelig støyende behag som røper at de aldri har røyka tjall i virkeligheten. 

Filmen er laget i 3D — eller i 2D med parodiske 3D-effekter, som at eggesprut henger i lufta like lenge som et oslofly. 
3D-gjøglinga er nydelig parodisk og gir en fnisete, falsk troverdighet til den øvrige humoren i filmen. 
Jeg skal si dette hensynsfullt: 
Gress-julen er uventa vittig ganske lenge, men aldri si det til de fundamentalistiske minimalistene i Aftenposten, for de syns det er übervolkelig med adjektiver og bare anerkjenner adverb som angår alminneligheten og været. 

Kumar (nydelig spilt av Kal Penn, som til vanlig jobber i Det hvite hus) blir lurt av gårde til den alienerte gamlevennen Harold (John Cho), som har bosatt seg i velstandshus med biologi-bjella Maria fra Mexico. 
Harold har pynta halve nabolaget med noe som likner kokos-isopor for å tilfredsstille bad taste-behovet til sin jule-elskende svigerfar Danny Trejo og hans familie av grisefraktere og fengselsflyktere. 
Kumar brenner juletreet som Danny i sin tid planta, og på selveste julaften må Harold & Kumar finne et nytt. 

Med på ferden flakser en nerdete brillejens som er lova sex med dattera til ukrainisk mafia-sadist samt en politisk korrekt pappa som i løpet av natta klarer å gi den to år gamle dattera si både hasj, kokain og ecstasy. 
En waddlebot oppstår. 
Barnet badtripper. 
Skytescenen i slow motion fører til kokaindryss over skjermen mens Bing synger om hvit jul. 
Tissen sitter fast i frossen jernstang. 
Aldri skyt opp i lufta på selveste julaften. 
Ikke le mens du ser filmen, for da kommer familien og vil se sammen med deg, og så tar slekta fra deg statsborgerskapet. 
