Broken Records:«Let Me Come Home» 

(4AD / Playground) 

Arcade Fire for deg som ikke liker Arcade Fire. 
Disse skottene kan gjerne jevnføres med de gigantomane kanadierne. 
I fyringskvalitet er det som å sammenligne bjørkeved og melkekartonger. 
Broken Records brenner annerledes, men ikke på noen måte dårligere. 

Som de Springsteen-lausungene de i alle fall er, forteller sekstetten intense og insisterende historier som du føler du kjenner, men med glede hører om igjen. 
Både fordi det er formidlet med passe pretensiøs kraft, og fordi låtene monterer seg fast på de rette stedene. 
Av og til tar de musikalske déjà vu-ene over, men man kan ikke tenne en skikkelig gnist i folk hvis de ikke har griller i hodene fra før. 

BESTE LÅT: 
«You Know You're Not Dead» 

TOR MARTIN BØE 
