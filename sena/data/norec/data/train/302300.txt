Et rasende kamprop
Jenny Wilson etter brystkreften. 

ALBUM: 
Et dirrende raseri. 
Den svenske popamazonen Jenny Wilson ble diagnostisert med brystkreft, sykdommen som i sin tid tok livet av hennes mor, og det er dette raseriet, denne eksplosive opprørstrangen mot kropp og skjebne, som preger hennes fjerde soloalbum. 

Hennes særegne svenskepoptone er hardere, mørkere, mer grimete enn tidligere. 

Av og til vandrer hun inn i det mytiske og calypsorytmiske landskapet til sine tidligere samarbeidspartnere i The Knife, hun svinger innom det perverte discolandskapet til Nite Jewel og Glass Candy, og på den instense «Mean Bone» hviskesynger hun som låta var et tapt spor fra Trickys triphop-klassiker «Maxinquaye». 

Det er blitt en revolusjonær pamflett mot alt og alle som holder mennesket nede, og uten tvil en meget kroppslig plate. 
