Han har overlevd resten
Den siste Ramone er ikke død. 
Selv om alle originalmedlemmene i The Ramones er borte, er det liv i CJ Ramone. 
Etter "Brain drain" (1989) forlot bassist Dee Dee Ramone bandet. 
Inn steppet Christopher Joseph Ward, en ung pønker som fikk navnet CJ Ramone. 
Turneen resulterte i "Loco live" (1991), og CJ hang også med på Ramones' tre siste soloalbum. 
Etter slutten i 1996 gikk han over i andre band, og i 2012 kom solodebuten "Reconquista". 
Nå er han tilbake, backet av likesinnede. 
Det er nesten skremmende hvor likt mye av dette er gamle Ramones, men han var tross alt fyren som revitaliserte bandet. 
Så får man ta det som man vil; videreføring eller likplyndring? 

Beste spor: 
"One more chance", "You own me", "Last chance to dance". 
