Bli med på laget
Team me EP (Propeller recordings) 

Dette bandet fra Elverum er på mange måter årets Pony the Pirate. 
De smører på med et massivt lydbilde, og er litt i slekt med Arcade Fire. 
En enda bedre sammenligning er Håkan Hellström og Broder Daniel når de trår til med pompøse og skamløst herlige refreng. 

Team 
Me startet egentlig som et soloprosjekt tilhørende Marius Drogsås Hagen. 
Han kom til Urørt-finalen i fjor sammen med band som Kvelertak og The Pink Robots. 
Mannen forstod kjapt at nå var muligheten der, og han samlet et band med musikere med opphav i Elverum på rekordtid. 
Nå er britiske musikkmagasiner fått teften av noe stort, og Team 
Me har allerede vært i det store poplandet og spilt seg opp. 
Utover vinteren og våren skal de varme opp for både The Wombats og British Sea Power rundt omkring på de britiske øyer. 

Dette er en ep med fem låter. 
Ingen av dem er svake, men det låter definitivt best på den mektige «Weathervanes and chemicals». 
Men det låter fett hele veien. 
Og har du ikke hørt dem før, så bør du bli med på laget nå. 
