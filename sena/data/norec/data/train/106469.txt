Nesten ordentlig god
Regi: 
Vardit Bilu, Vidu Bilu 

STJERNER: 
Neama Shandar, Smadar Sayar 

HANDLER OM: 
To kvinnelige israelske soldater, Mirit og Smadar, hvis jobb er å registrere arabere på vei inn og ut av de forskjellige bysonene i Jerusalem. 
Mirit er pliktoppfyllende og forsiktig, Smadar en rebell og unnasluntrer. 
En dag eksploderer en bombe, og filmen handler om Tuppen og Lillemor-forholdet deres i etterkant av dette. 

DOM: 
Et slett ikke unyansert (behandlingen av palestinere i Jerusalem fremstilles som pinlig for begge parter) snapshot fra alle konflikters mor, denne gang sett fra israelsk synspunkt. 
Som kinoopplevelse er den ujevn (spesielt Mirits romantiske svermerier utgjør et aspekt som forkludrer mer enn det forklarer), men filmen har likevel noe fint poetisk ved seg, helt ned til siste sekvens. 

MORTEN STÅLE NILSEN 
