Humørfylt, lekent og overskuddspreget
Men David Byrne og St. Vincent sjarmerer mer enn de imponerer. 

ALBUM: 
De siste årene har David Byrne plusset nokså kraftig på samarbeids-CV-en, først med gjenopplivingen av det klassiske Brian Eno-samarbeidet fra 1981, og deretter med en plate med — av alle 
— DJen og musikeren Fatboy Slim. 

Nå er turen kommet til St. Vincent, alias Annie Clark. 

Blåserpop 

De to skulle egentlig bare opptre i en bokhandel, og Clark foreslo for enkelhets skyld å bygge låtene rundt en blåsergruppe. 

Også plata gjør det, og bruker den til alt fra groovy saksofonlinjer til spretten storbandfunk, musikalflørt og vare Sufjan Stevens-harmonier. 

Sterke stemmer 

På papiret er dette en lovende allianse mellom to dyktige og sterke vokalister, musikere og låtskrivere. 

Det låter humørfylt og overskuddspreget, og særlig Clarks fortryllende, trillende stemme får skinne på spor som åpningen «Who». 
