Trivelig om Jens
Regi: 
Aslaug Holm. 
Dokumentar om og med Jens Stoltenberg. 

«Lett-å-like-film» om landets fremste politiker, som VG anmeldte sist uke fra premièren i Tromsø. 

Det er en trivelig, innsiktsfull og verdifullt forklarende dokumentar, som følger statsministeren i to år, fra gallup-lavmål og frem til sist høsts valgtriumf. 
For lite nytt og uventet avsløres. 

Men regissør Aslaug Holm er ekstremt dyktig til å snakke med folk gjennom kamera. 
Hun skaper dertil slående, illustrerende og eggende bilder. 

Så det er mange grunner til å studere statsministeren og hans virke også på kino! 
