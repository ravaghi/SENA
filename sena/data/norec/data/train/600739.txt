Blodig biff fra Rodrigues
Regi: 
Robert Rodrigues, Ethan Maniquis 

Manus: Robert Rodrigues, Alvaro Rodrigues 

Skuespillere: 
Danny Trejo, Robert De Niro, Jessica Alba, Steven Seagal, Michelle Rodrigues, Jeff Fahey, Don Johnson, Lindsay Lohan 

Sensur: 
18 år 

Danny Trejo er regissør/manusforfatter 

Robert Rodrigues' 24 år eldre fetter. 
Hans eneste skuespillerutdannelse er elleve år i San Quentin-fengselet i California. 
Han har gjort seg bemerket ved flere markante biroller, blant annet har han vært med Robert De Niro tidligere, i ransfilmen «Heat», Nokas-bandens favorittfilm. 

Nå har fetter Robert gitt ham hovedrollen i «Machete». 

Historien er en dusinvare om narkobaroner, illegal innvandring Mexico/USA, hevn, drap og blod. 

I motsetning til sin sjelefrende/kamerat Quentin Tarantino, hvis filmer ved siden av å være voldelige, også besitter humor, sjangerspill og ironisk lekelyst, har Robert Rodrigues mindre humor, filmene er atskillig mer bastante, selv om typetegning, replikker og stemninger til en viss grad kan fengsle og fenge. 

I denne filmen strekkes 

volden langt ut, så langt at 

filmen i Norge har fått 18-års grense, noe som i dag er sjelden. 
Det skytes med våpen så digre som mopeder, det virvles effektivt med machetekniver – derav tittelen – det slås med knyttnever, det eksploderes og ingen er til å stole på og alle sier tøffe ting til hverandre og firkløveret den ensomme ulven Machete (Danny Trejo) er oppe mot, er så tøffe at de nesten ikke kan gå. 
Firkløveret spilles av Robert De Niro, Steven Seagal, Don Johnson og Jeff Fahey. 

Og Danny Trejo ser ut som en utkaster ved en tredjeklasses nattklubb i Mexico, men ett skal han ha: 
Han fascinerer som skuespiller, jada. 
