Fragmenter og god ulyd
Komponist som eksperimenterer 

Ruben Sverre Gjertsen er en av Bergens unge komponister som utvilsomt har funnet en spennende plattform for sin musikk. 
Intense sekvenser med klanglige eksplosjoner er faktisk ganske gøy å høre på. 
Gjertsens styrke ligger i hans hørbare uavhengighet som komponist, han bekjenner seg ikke til noen spesiell retning eller skole. 
Slik sett blir musikken preget av innfall og overraskelser, mens svakheten kan være at dypereliggende linjer og strukturer periodevis er fraværende. 
Platen «Grains» formidles av gode musikere som leker med konvensjoner og klanger. 

Friedrich Gauwerky, cello, Jeanne-Marie Conquer, fiolin, Alain Billard, bassklarinett, Jean-Christophe Vervoitte, horn, Dan Styffe, kontra-bass, Catherine Bullock, bratsj, Birgitte Volan, harpe og Torbjørn Ottersen, slagverk dirigeres av Terje Viken, mens Ensemble Ernst dirigeres av Thomas Rimul. 
Dramaturgien i Gjertsens musikk gjør sin virkning etter hvert, og summen av alle fragmentene er god ulyd som har noe på hjertet! 

ESPEN SELVIK 

Enig med vår anmelder? 
Si din mening her. 
