Ingvill Marit og Per Anders Buen Garnås:«Salme, segn & solbøn» 

(Ta:lik / Musikkoperatørene) 

Spirituals fra Telemark 

Generasjoner av musikalsk praksis og åndelig brytning ligger lagret i søskenparet Ingvill og Per Anders Buen Garnås sine slåtter. 
Gjennom tider med religiøse brytninger har kvedere og spelemenn måttet forvalte og tilpasse sin kunstneriske arv. 
«Salme, segn & solbøn» gir gløtt inn i en spennende tradisjonshistorie og gjør inntrykk med sin enkle og dype formidling. 
Her er ikke noe komp eller fiffige arrangementer, musikken frembæres av den krystallklare tilstedeværelsen i Ingvills kveding og Per Anders sitt felespill. 
Tekstheftet er breddfullt av engasjerende slåttesagn og tradisjonshistorie. 

BESTE LÅT: 
«Domedagsslåtten» 

CARL PETTER OPSAHL 
