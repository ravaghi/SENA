Frisk ferd
Spider Bags nøyer seg med åtte kutt og 34 minutter, og selv med denne begrensingen er det ikke alt som fungerer. 

Likevel er det langt mellom plater like friske som denne. 
Dette er trioens fjerde plate, og med et større plateselskap i ryggen begynner de å få orden på sakene. 
De er fortsatt et garasjeband med base i North Carolina, med slitte Kinks-plakater på veggene og øl i kjøleskapet. 
Når de ruller ut på veien, styrer bandleder Dan McGee ufortrødent gjennom storm og stille vær. 
Ikke minst har han et godt grep om rattet på albumets eneste coverlåt, John Wesley Colemans herlige "Summer of '79". 
De havner riktig nok i en grøft eller to mot slutten av ferden, men det er noe av sjarmen med dem. 

Beste kutt: 
"Back with you again in the world", "Summer of '79", "Walking bubble". 
