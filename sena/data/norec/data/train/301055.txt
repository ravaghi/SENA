- Gi Brooke Shields en sjanse
«Sex og singelliv»-kopi har premiere i kveld. 

TV: 
2008 var et dårlig år for karrierekvinner. 
Interessen var laber, skulle det vise seg. 
Spørsmålet på alles glinsende lepper på vårparten, var: 
Finnes det et liv etter «Sex og singelliv»? 
Svaret var nedslående — «Cashmere Mafia» fikk leve i én sesong, mens «Lipstick Jungle» måtte trekke inn albuene etter to. 

De eneste som klarte seg bra i fjor var Carrie Bradshaw og gjengen, på kino. 
Snufs. 
På tide å trøstekjøpe sko. 

Star mot Bushnell TV3 viste oss de sju episodene i «Cashmere Mafia» for ett år siden. 
Nå prøver de seg igjen, med 20 episoder «Lipstick Jungle». 
Mens førstnevnte var flat satire, er kvinnene i leppestiftjungelen mer interessante å følge. 

Begge seriene har sin bakgrunn i at produsent Darren Star ville lage en oppfølger til «Sex og singelliv» sammen med forfatter Candace Bushnell. 
Men prosjektet ble lagt på hylla og Star utviklet kasjmirgjengen, mens Bushnell laget tv-serie av sin roman «Lipstick Jungle» annetsteds. 

Og kanskje er det Bushnell som utgjør forskjellen, siden hennes serie har sjarm og dessuten mer substans, det vil si at de seriøse øyeblikkene virker troverdige. 

Blåser på toppene Wendy, Victory og Nico (Brooke Shields, Lindsey Price og Kim Raver) er ekstremt vellykkede innen henholdsvis film, mote og magasin. 
Her får vi kontorlivet presentert som hektisk eventyrtilværelse, med lekre lunsjer og effektive forhandlinger på høyt plan. 

Men tobarnsmor Wendy har en mann som sliter med å være mindre vellykket enn henne og Nico er gift med en akademikerstjerne som overser henne og hun lar seg sjekke om av en yngre mann. 
Stjernedesigner Victory, derimot, har fått dårlige kritikker for sin siste kolleksjon, men blir til gjengjeld bedt på date av han fyren fra «St. Elmo's Fire» (Andrew McCarthy), som tydeligvis har blitt milliardær. 

Det er 11 år siden Carrie, Samantha og gjengen spradet inn i våre stuer med høye hæler og sofistikert griseprat. 
Nå har Sarah Jessica Parker fått tvillinger (på et vis) og en rekke tv-sjefer har de siste åra forsøkt å gi kvinner det de ønsker seg. 
Noen har lyktes («Grey's Anatomy», «Frustrerte fruer»), mens karrierekvinnene på Manhattan ikke fikk leve lenge. 
Men gi gjerne Brooke Shields en sjanse. 

« «Lipstick Jungle» » 

4 

Beskrivelse 

Premieredato I kveld kl. 21.30 Kanal 

tv_og_mediertv-seriertvkulturtv_3anmeldelse 

Del på facebook Lik Dagbladet Kultur på Facebook 
Del på facebookRapporter om feil i artikkelen 

Begge seriene har sin bakgrunn i at produsent Darren Star ville lage en oppfølger til «Sex og singelliv» sammen med forfatter Candace Bushnell. 
Men prosjektet ble lagt på hylla og Star utviklet kasjmirgjengen, mens Bushnell laget tv-serie av sin roman «Lipstick Jungle» annetsteds. 

Blåser på toppene Wendy, Victory og Nico (Brooke Shields, Lindsey Price og Kim Raver) er ekstremt vellykkede innen henholdsvis film, mote og magasin. 
Her får vi kontorlivet presentert som hektisk eventyrtilværelse, med lekre lunsjer og effektive forhandlinger på høyt plan. 

Det er 11 år siden Carrie, Samantha og gjengen spradet inn i våre stuer med høye hæler og sofistikert griseprat. 
Nå har Sarah Jessica Parker fått tvillinger (på et vis) og en rekke tv-sjefer har de siste åra forsøkt å gi kvinner det de ønsker seg. 
Noen har lyktes («Grey's Anatomy», «Frustrerte fruer»), mens karrierekvinnene på Manhattan ikke fikk leve lenge. 
Men gi gjerne Brooke Shields en sjanse. 
