Tilgjengelige Bech
Nils Bech tar stadig nye steg videre på sin progressive musikkreise 

ALBUM: 
Etter å ha operert i sitt mildt sagt egenartede krysningspunkt mellom performancekunst og elektronika siden 2010-debuten «Look Back», er det en langt mer tilgjengelig Nils Bech vi får servert når han denne uken slipper sitt etterlengtede tredjealbum «One Year». 

En artistmessig utvikling først showcaset allerede i sommer på singelen «Trip Abroad», og nå videreført i den todelte og ti spor-lange historien om det første året med hans nåværende kjæreste. 
Fra usikkerhet og frykt, til skam og sjalusi - rammet inn av Bechs nyfunne musikalske trygghet og selvsikkerhet. 

«I worked hard to change how I see myself. 
I found a place in me where I can be loved » 

Med seg om bord har han både nye og gamle samarbeidspartnere som Ost & Kjex, Ole-Henrik Moe, André Bratten, og ikke minst Julian Skar, som både leverer produksjonen på den nevnte førstesingelen, kraftfulle «Jealousy» og nydelige «Before: That I». 
Andre høydepunkter kommer i form av «That Girl» og flotte «I Punish You», som begge framstår som markante steg videre i Nils Bechs stadig progressive musikk. 
