Black Diamond Skylight 2-3 persons telt
Dette teltet skiller seg fra de andre ved at det er et en-duks-telt. 

Oppsettingen er ikke veldig enkel. 
Mye bal med bunnduken. 
Teltet har ikke kanaler slik at det er noe vanskelig å træ stengene. 

Teltet står godt av seg selv, men har du behov for barduner kommer de som en stor kveil. 
Her må du kappe og lage selv. 

Sømmene må primes før bruk om du skal være sikker på at teltet er vanntett. 
Det er heller ingen stramme -eller justeringsmuligheter. 

Forteltet oppleves uhensiktsmessig og lite funksjonelt. 
Her er det ikke mye plass til sekker og utstyr, og med inngangen helt foran må man kravle over all bagasjen for å komme ut. 

På plussiden har teltet en løsning der du kan løfte opp hele duken slik at du har full stjerneutsikt fra soveposen. 
I tillegg har teltet et lite fotavtrykk. 
En klar fordel om teltplassen er liten. 

Teltet er, som navnet forklarer, et 2 til 3-mannstelt. 
Plass til tre, men da blir det trangt, særlig på grunn av høyden på sidene. 

Det finnes lommer og hemper, men dette er stort sett dårlige og lite gjennomtenkte løsninger. 

Vi ble rett og slett ikke helt kloke på dette teltet. 
Det preges av alt fra veldig gode til uferdige og billige løsninger. 
Det fuktige, norske klimaet har nok heller ikke stått i sentrum når de har konstruert dette teltet. 
