Eksplosiv men litt for fiks
Høyt spenningsnivå i «politisk» thriller. 
Men det blir i fikseste laget. 

HANDLER OM: 
I et pittoresk spansk småby er verdensledere og tidligere bitre fiender samlet - med den amerikanske presidenten i spissen. 
Så smeller - ikke uventet i denne sammenhengen - en bombe. 
I løpet av 23 minutter løser så saken seg - med utgangspunktet i historien til alle de impliserte, fortalt med nøyaktig samme tidsmessige utgangspunkt. 

DOM: 
Idèen er god: 
Å avdekke plottet gjennom å utvide publikums kunnskap om hva som kan ligge bak, person for person. 
Problemet er bare at kjernegimmicken - med å gå tilbake til samme tidspunkt hele tiden - nokså snart blir trettende. 
Det blir litt sånn: 
«orker man enda en runde»? 
Nei, man gjør ikke helt det. 
Riktignok er spenningsnivået høyt og filmteknikken tett og kompetent. 
Men Dennis Quaid er såpass innbitt humørløs som skadeskutt livvakt, at man undres om han har seriøst treg mage. 
Plottet utvikles i tillegg så innbitt fantasirikt, at parodien til slutt inntreffer. 
