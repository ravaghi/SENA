Tannløst
Zayn og Nicki Minaj kan nok klare seg helt fint på egenhånd. 

Det siste året har det ryktes om samarbeid mellom tidligere One Direction-medlem Zayn Malik og pop-rapper Nicki Minaj. 
Nå er endelig babyen her, og det bare et par uker etter Zayn tvitret at han mer enn gjerne ønsker å ta med seg Minaj-nemesis Cardi B på en låt. 
Hvor har han vært de siste månedene? 

Uansett er det døende kjærlighet som er under lupen idet Minaj og Malik koker opp «No Candle No Light» i en grunnmur av EDM og tropisk pop. 
I utgangspunktet ingen stor overraskelse. 
Selv har Minaj ytret at dette ikke bare er hennes favorittsamarbeid ever, men også hennes favorittlåt ever. 
En voldsom uttalelse, i dette tilfellet. 

Det største sjokket ruger egentlig i refrenget, eller droppet, som blir en bedre beskrivelse av hva enn som skjer på dette punktet. 
Selv hvor mye en kan sette pris på moderne popmusikk, er det vanskelig å like noe i det hele tatt av det som foregår utover versene. 

Droppet skjærer gjennom det som nå føles ut som et høreapparat, for nå føler jeg meg skikkelig gammel. 
Dette oppfattes nok som en halv-gubbete uttalelse, men det som skal være låtas høydepunkt blir bare støy av overprodusert, hylende vokal. 
Utover dette er det jo egentlig sykt vanlige greier og ganske sikkert akkurat det du forventer av Nicki Minaj og Zayn, hvor til og med Minajs umiskjennelige «Young Money»-utrop i starten er med. 
Jeg tror dog disse to klarer seg helt fint uten noen flere samarbeid dem i mellom, det virker som det går ganske greit da. 
