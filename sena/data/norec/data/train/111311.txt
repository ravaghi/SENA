Vamp:«I Full Symfoni II» 

(Majorstudio / Musikkoperatørene) 

For deres 150 000 største fans. 

Sannsynligvis vet du allerede om du skal ha denne. 
Haugalendingenes første med Kringkastingsorkesteret (Kork) var en salgssuksess. 
Det er likevel litt tidlig med en oppfølger drøye fire år senere - spesielt når helheten framstår som et dårlig skjult nysalg av «St. Mandag», med nesten halvparten fra den midt på treet-platen fra 2008. 

Arrangementene er balansert svulstige - tidvis for mye Kork - dynamikken var bedre ved første symfoniske møte, spesielt i den indre låtbalansen. 
Dette veies opp av gjestevokalen til færøyiske Eivór Pálsdóttir, som synger haugesundsk som om hun falt i Stakkastadvatnet da hun var liten. 

Beste låt: 
«Velkommen inn» 

TOR MARTIN BØE 
