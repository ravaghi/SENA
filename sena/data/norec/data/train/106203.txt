!!!:«Myth Takes» 

(Warp/VME) 

GENRE: 
ROCK 
Det blir neppe noe $$$ av dette. 

!!! er et artig bandnavn første gang man hører (om) eller leser det, men etter hvert blir spøken en smule tynnslitt. 
Det samme kan sies om «danserock»-bølgen !!! frontet i 2004. 
Den er så visst ikke like morsom lenger. 

Men !!! kan jo ikke bare forlate røttene av den grunn, og biter rimelig godt fra seg på «Myth Takes». 
De er tro mot de amerikanske new wave-verdier fra tidlig åttitall, da punk, funk, disco og afrobeat fant hverandre og gikk opp i en høyere enhet på Talking Heads' «Remain In Light». 
Samtidig er lydbildet av en karakter som plasserer dem i tiåret de befinner seg i. 

Bandet steller rett som det er i stand et salig lurveleven av hakkende gitarer og frenetiske rytmer, men noen klar signatur har de aldri - et problem som også var til stede på forgjengeren «Louden Up Now». 
Og et problem som kan bli bandets bane kommersielt. 

ANBEFALTE KJØP: 
«Must Be The Moon», «Bend Over Beethoven» 
