Meget ung Swanson
Dette er en 1986-grøsser som er sendt ut på DVD for første gang, og den kommer i hvert fall til å more alle de som er kyniske nok til å se ned på det offisielle panda-tiåret. 

Åttitallet var i robotenes tid (Short circuit), og i denne var Kristy Swanson 17 år og sunn og rundbånna som en velfylt elvelekter. 
Hun får operert inn robotchip i sin døde skalle, og frankensteiner dernest ut i verden på hevntokt med Hulken-krefter. 
Wes Craven regisserte med gjenkjennelig sans for slemme bilder. 
Nostalgisk. 
