Timbuktu, «Sagolandet»
(EMI) 

På vei tilbake til himmelen 

Essensen til Jason Michael Bosak Diakité skjuler seg et sted mellom hverdagslig samfunnsbevissthet og fridagslig dansbarhet. 
Når denne er i balanse er han gøyal, viktig og unik. 
Når det blir for mye av det ene ender han som på nedturen i 2008. 
Tre år senere er skåningen i god likevekt, mye festligere og mer interessant. 
På ingen måte grensesprengende eller original, utover det anarkistiske forholdet til sjangergrenser. 
Men innenfor kvalitativt uregelmessig rytmikk er 36-åringens rappesnakkesynging den beste katalysatoren for at man selv husker å være reflektert forbannet og bevisst på ekser, rasister og egne flauser. 

BESTE LÅT: 
Resten av ditt liv TOR MARTIN BØE 
