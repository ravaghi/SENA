Il Divo, «Wicked Game»
Il Divo, «Wicked Game» 

(Syco / Sony) 

Mer sviskekompott. 
Akkurat i tide til jul. 

Så du trodde «Idol»-skaperen Simon Cowells vokalgruppe Il Divo skulle bryte dramatisk med sin egen oppskrift på sitt sjette album? 
Næh. 

Kvartetten dreier seg fortsatt om massivt oppsviskede popsanger, av «Don't Cry For Me, Argentina» og «Time To Say Goodbye»s operatiske, utspilte kaliber. 
Hver og en knas, via virvlende strykerarrangementer, til romantiske crescendoer. 
Egnet til å gi bestemor i huset en varmt vag julestemning, subsidiært «hunke» opp gallaforestillinger på TV. 

Du har ikke lollet før du har hørt den bevrende versjonen deres av Chris Isaaks tittelkutt. 

BESTE LÅT: 
«Dov'é L'Amore» MORTEN STÅLE NILSEN 
