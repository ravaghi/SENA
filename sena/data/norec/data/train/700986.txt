Velkommen til det offisielle puppe-helvetet
Denne action-filmen ser egentlig ut som en Tarantino-inspirert kjønnsrolle-spøk, men er det ikke. 

Handlingen starter med et slags pub-klokt Joseph Conrad-sitat om menneskets ondskap. 
Damer i utilstrekkelig tøy kryper rundt på krigsstien, men på denne gjengen er det ikke tarmene som truer med å disse ut i krigen. 
Regissøren forsøker å udødeliggjøre sin egen film med gamle svart-bilder av damer som slår: 
Dette er den ekstreme catfight-filmen. 

Handlingen består bare av en bråte med brystbilder, som en kreativ kollisjonspute-video med innlagt mammografi-undervisning. 
Fotografen er trent i langsom og matlei fotografering av ganske ordinære kroppsdeler som stort sett finnes i sett på to av gangen og brukes til sko. 
Jentene banker opp en ekskjæreste og snakker mandig til hverandre, slik venninner ofte gjør. 
Filmen har også splitscreen-overflod, og da førkjene begynner å hive vann på skjortene til hverandre i ørkenen, oppdager man at «Bitch slap» egentlig er en pornofilm som redigert ned til barnefilm-grense. 
Det vil si: 
Volden er en 15 års ting, men fotograferinga av damene ville passert med sju års aldersgrense i Norge. 

Mot slutten kommer et jenteslagsmål som virker lengre enn første verdenskrig. 
Handlingen oppdaget jeg aldri. 
Den kan ha ligget hulkende bak en stein med hendene over hodet. 
