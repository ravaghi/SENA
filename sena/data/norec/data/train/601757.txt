Den svenske folkehelten overrasker
Skepsisen er stor når man setter på albumet til en vinner av Melodi Grand Prix. 
Dette til tross for at Loreen vant årets finale overlegent, og det faktum at svenske MGP-vinnere har en tendens til å gjøre det stort i etterkant.Det første man møter på det etterlengtete albumet til Sverges nye folkehelt, er en ikke så overraskende dancepop-låt, "In My Head". 
Det viser seg fort at dette er temaet for albumet. 
Det kommer også noen ballader her og der, men også disse er preget av dancepop. 
Men selv om flere av låtene har høy "fest"-faktor, finner vi smakfulle arrangement under det hele. 
Melodiene er selvfølgelig fengende, slik som svenskene er så gode på. 

Kort oppsummert inneholder "Heal" mange bra låter, men Loreen mangler særpreget og attityden for at det skal nå helt frem. 
