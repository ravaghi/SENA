Slayer:«Christ Illusion» 

(American Recordings/Warner) 

Intenst tilbake på hugget! 

«Christ Illusion» er en etterlengtet plate på mange måter, ikke minst fordi Dave Lombardo er tilbake på trommer og originalbesetningen dermed intakt. 
Samtidig er dette en så hardcore thrash metal-plate som bare Slayer kan gjøre like kompromissløst; Tempoet er halsbrekkende, Tom Arayas vokal frenetisk og heldigvis mikset langt frem i lydbildet, og Kerry King og Jeff Hannemanns gitarer sklir like gjerne ut i skjærende, ultra-kjappe soli som de bygger riff-basis rundt bandets kompakte og utagerende energi. 
Det usedvanlig sterke og fritt-talende anti-religiøse og anti-krigsbudskapet kommer i tillegg, og gjør «Christ Illusion» både til en kontroversiell, tidskritisk og krass monsterplate, både musikalsk og tematisk. 

LAST NED: 
«Skeleton Christ», «Jihad», «Consfearacy» og «Supremist». 
