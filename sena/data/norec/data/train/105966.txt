Gaute Ormåsen:«Oss imellom» 

(Tylden & Co) 

Sympatisk og jordnær. 

Gaute Ormåsen er fremdeles ikke sikker på om det var riktig å melde overgang til morsmålet, men det bør han ikke tenke på lenger. 
Gautes identitet hadde trolig blitt helt borte dersom han hadde sunget på engelsk. 
Likevel hviler det nesten noe for hverdagslig over tekstene hans. 
Mange av dem har gode tilløp, uten å bli helt forløst. 
Gaute har imidlertid en stemme som er skreddersydd for det trygge, melodiøse poplandskapet han ferdes i - både den og uttrykket burde favne flere generasjoner av lyttere, selv om han godt kunne tatt flere musikalske sjanser à la Grand Prix-bidraget «Synk eller svøm» som faktisk er det dristigste kuttet her. 

BESTE LÅT: 
«Når du så på meg» 
