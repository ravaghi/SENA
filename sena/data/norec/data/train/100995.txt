Plateanmeldelse:Meghan Trainor 
- «Title» 

Etthitsvidunder i albumformat. 

Hele «Title» følger tett i sporet til fjorårets «novelty»-slager, «All About That Bass». 
Doo-wop, femti- og tidlig sekstitallspop, «girlgroup». 
Modernisert via «hip hop-beats» så melkehvite og ostete at de kunne vært fremstilt av Tine. 

Trainor må ha sett mye «Glee», eller drømme om å lage musikken til en tredje «Grease»-film. 

Hun har sangglede, og kan i sine beste stunder minne om en tyggegummiutgave av Amy Winehouse. 
Men ordene vet ikke vet forskjellen på en sangtekst og en tommel opp på Facebook. 

Budskapet er «positivt», og det er saktens bra. 
Men det gjentas 15 (!) ganger, som på et jentevorspiel der alle ustanselig roper «fina!» til hverandre, ispedd et og annet «du er for bra for ham». 

Og likevel lusker det en amerikansk puritanisme bak hvert et hjørne. 
Her gjelder det å få giftet seg, snarest. 

BESTE LÅT: 
«All About That Bass» 
