Om oppveksten på Cuba
Drama 

Frankrike 2014 

Tillatt for alle 

Regi: 
Laurent Cantet 

Manus: 
Laurent Cantet, Leonardo Padura 

Skuespillere: 
Isabel Santos, Jorge Perugorría, Fernando Hechevarría, NéstorJiménez, Pedro Julio Díaz Ferrán 

Fem gamle venner møtes igjen på en takterrasse i Havanna. 
I starten er alt solskinn, smil og gjensynsglede, men etter hvert avdekkes gamle sår og bitre minner. 

De snakker spesielt mye om den såkalte «spesielle periode», den dype krisen på 90-tallet i kjølvannet av Sovjetunionens sammenbrudd. 
En av gjengen, Amadeo, reiste fra Cuba. 
Reiste fra vennene, og fra konen sin Angela som døde av kreft mens han levde i Spania. 
Dette har Tania, deres felles venninne som var ved Angelas side helt til hun døde, vondt for å svelge. 

Filmen er regissert av Laurent Cantet som hadde stor suksess med Gullpalme-vinneren «Klassen» (2008). 
Han har også hatt suksess med andre fransktalende filmer. 
Dessverre blir denne fremstillingen både stiv og overdramatisert. 
Gjennom samtalene deres om opplevelser og oppvekst får vi et godt innblikk i hvordan det vanskelige livet har vært på Fidel Castros Cuba, men dialogen fremstår dessverre som både kunstig og konstruert, og det blir rett og slett for tamt. 
Ideen og historien er god, men formidlingen og gjennomføringen er mangelfull. 

Kanskje hadde det blitt bedre med en cubansk regissør som virkelig forstår både språket, kulturen, historien og menneskene. 
