Vigdis Eidsvåg:«Eg undras» 

(Tylden) 

Fire år etter debuten er Vigdis Eidsvåg igjen på markedet med «Eg undras». 

Som sist har hun skrevet de fleste tekstene selv, mens Magnar Birkeland har laget de aller fleste melodiene. 
En av sangene er skrevet av Vigdis' eldre bror, Bjørn. 
De to synger duett på «Suksess», som er en stemningsfull ballade. 

Vigdis Eidsvåg kommer bra fra «den vanskelige annenplaten». 

Dette er en moden kvinnes betraktninger, ikledd visedrakt. 
Hos Vigdis Eidsvåg handler det både om adopsjon, slanking, sommerferie og livet som femtiåring med behov for bekreftelser og om å få være seg selv. 

Musikalsk er platen litt ujevn, men Vigdis Eidsvåg presenterer sanger som bør gå hjem hos et publikum som er ferdig med sin første ungdom. 

Anbefalte kjøp:«Det e sommerferie det», «Reorientering» og «Hu er norsk». 
