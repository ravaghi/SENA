150 mil i luftlinje ingen hindring
Egersunderen Ingvar Hovland har skrevet tekster for blant andre Vamp, Vidar Johnsen, Trond Granlund, Rita Eriksen, Reidar Larsen, Lars Martin Myhre, Olav Stedje, Astrid Kloster, Dickensbandet og julespillet i Julebygda. 
Denne gang er det altaværingen Jan Arild Sørnes som nyter godt av Hovlands evne til å få ordene til å flyte. 
Sørnes' skifte til morsmålet er en velkommen endring. 
Han er best når han spriter opp bluesen med koring, blåsere, piano og røft gitarspill. 
Balladene havner et par ganger i Norsktoppen-fella. 
Tre sanger fra Louise Hoffsten/Peter LeMarc er tatt med, og Sørnes' egen "Mye blues" synges i duett med svenske Clas Yngström fra Sky High. 

Det er som Hovland sier i teksten: " _Det er mye blues i en herreløs hund_ ". 

Beste spor: 
"Store blå", "Livets blues", "Gjør det rett", "Mye blues". 
