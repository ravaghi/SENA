Mark Knopfler:«Shangri-La» 

(Mercury/Universal) 

Mark Knopfler leverer et meget solid album med «Shangri-La». 

Dette er hans fjerde soloalbum. 
Knopfler gir lytterne et vakkert og elegant album med laidback, lekre låter. 

Han har selv ansvaret for all tekst og musikk, og hyller blant annet den tidligere bokseren Sonny Liston med en sang. 
Platen er spilt inn i Malibu, og Mark Knopflers nye plate er en ren nytelse for dem som liker hans eminente gitarspill og gode, iørefallende låter. 
En sikker vinner! 

Mark Knopfler synger bedre på dette albumet enn på lenge. 
Blant mange gode sanger er «Postcards from Paraguay», «5.15 a.m.» og «Donegan's gone» tre høydepunkter. 
