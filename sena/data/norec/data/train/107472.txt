Morcheeba:«The Antidote» 

(Echo) 

Det er lenge siden nittitallet, gitt. 

Morcheeba var et av bandene som tydeligst definerte den hippeste lyden sent på nittitallet, men som sagt - det virker lenge siden. 
På «The Antidote» er Morcheeba mer konvensjonelle enn noensinne, og Daisy Martey har - uten hell - overtatt mikrofonen fra Skye Edwards. 
Platen blir aldri dårlig, for Ross og Paul Godfrey skriver fremdeles fine popsanger i en forsøksvis elegant James Bond-tone («Everybody Loves A Loser», «Living Hell», «Daylight Robbery»), men nerven og magien som fulgte trofast i Morcheebas triphop-fotefar på de to første platene, ser det aldri ut til at de klarer å gjenskape. 
