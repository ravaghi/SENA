Åttitalls
Douglas er hanket inn for å «gjøre en klassisk Douglas» - den ålesleipe, veltalende drittsekken med høy gasje du kjenner fra 80-tallet - i denne nyinnspillingen av Fritz Langs film noir fra 1956. 
Tilsiktet er det antakelig ikke, men dessverre bærer hele fremførelsen også preg av 80-talls TV-drama fra rettssalen. 
Borte er den ugne sjarmen vi kjenner fra de beste i noir genren. 
Manuset - om journalisten som vil ta rotta på en høyt ansett advokat - er likevel fortsatt finurlig nok til at det engasjerer sånn moderat. 

ØYSTEIN DAVID JOHANSEN 
