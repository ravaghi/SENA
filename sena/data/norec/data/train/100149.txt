In Flames «A Sense Of Purpose»
(Nuclear Blast / Indie) 

Svenske metalstorheter sikter seg inn mot arenaene. 

Göteborg-bandet In Flames har i en årrekke vært det ledende svenske metalbandet. 
Sakte, men sikkert siden starten på nittitallet har de bygget seg opp en svært stor fanbase over hele verden. 
Det er ikke helt tilfeldig, for der death metal var svenskenes første kjærlighet, har de med årene blitt rundere (men ikke tammere!) i kantene og viser på «A Sense Of Purpose» en imponerende frisk og våken evne til å sy sammen ulike metalsjanger i aksen mellom Slayer, Iron Maiden og Korn. 

Samtidig har lyden og uttrykket nå blitt så veldreid og så stor at det er ingen tvil om at In Flames med sin katalog nå er klar for de virkelig store arenaene 
- Hove i sommer kan for eksempel bli et høydepunkt. 
«A Sense 
Of Purpose» viser at In Flames fremdeles har det hugget og den overlevelsesevnen som må til for å drive seg selv fremover. 

ANBEFALTE KJØP: 
«Disconnected», «Alias», «The Chosen Pessimist» og «Sober And Irrelevant». 
