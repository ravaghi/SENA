«En cocktail av R.E.M, White Stripes og Interpol»
De livsglade svenske rockerne Johnossi sparker i gang grillsesongen. 

|||ALBUM: 
Av og til er det enkle best. 
Svenske Johnossi er et godt eksempel på det. 
To kompiser som synes det å spille livsglad rock er det beste man kan gjøre. 
Mer komplisert trenger det ikke å være. 
I alle fall ikke når resultatet blir så bra som det faktisk gjør. 

«Mavericks» åpner forsiktig med sildrende akustisk gitarklimpring som ender i et larmende crescendo, før «Dead End» følger opp med et anstrøk av new wave. 
Og som så mange andre låter på platen, scorer også denne sine poeng på konsise og medgjørlige melodilinjer. 

Dersom man har litt armslag, kan man si at Johnossi er oppfostret på en cocktail av R.E.M., The White Stripes og Interpool. 

Det låter befriende ærlig, lekent og ikke minst dynamisk, tatt den sparsommelige besetningen i betraktning. 
