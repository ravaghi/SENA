Side Brok- «Ekte menn» 

Ikke lenger bygderap. 

I en tid da det rappes i alle landets fylker burde vi ikke henge oss opp i dialekter. 
Side Brok vil likevel alltid være «de som rapper på dialekt». 
I dag beviser de heldigvis at de ikke er et nynorskstunt i regi av skolesystemet. 

Thorstein 
Hyl lll/Sjef R har lagt temaene om bygda bak seg, og dermed mistet noe av dialektfokuset. 
Platen handler om sex, nattmat, ensomhet, hverdag og fest presentert i et variert lydbilde - alt fra pompøse blåsere og tunge beats til spretten synth. 
På «Mann med manera» drar guttene på med groviser om kvinner med brystspreng, og slår til med refreng som inviterer til allsang. 
«Heile handa» og «36 ½» er i samme liga, fengende og muntre. 
De beveger seg til og med innom litt beskjeden crunk på «Pow wow». 
Og la det være sagt; når det kommer til flow har Side Brok alt på det rene. 

Til tider er musikken så humoristisk og Thorsteins intense stemme så karikert at resultatet kan være vanskelig å ta seriøst. 
Denne gangen er det dog ingen tvil om at de mener alvor. 

ANBEFALTE KJØP: 
«Pow wow», «Mann med manera», «36 ½», «Heile handa» 

SILJE LARSEN BORGAN 
