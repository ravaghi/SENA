Nec MultiSync EA231WMi
Denne skjermen er proff! 

Innholdsfortegnelse: 
Uten dill og dallFakta og egenskaperVår vurderingKonklusjon 

Svært aktive private brukere er villige til å betale mye av egen lomme for topp utstyr, enten det er sykler, ski, fiskeutstyr eller datamaskiner. 
Det gir en god brukeropplevelse. 

Bedrifter som satser på at produksjonsutstyret skal være førsteklasses og at medarbeiderne skal trives, investerer også i kvalitetsprodukter når de velger datautstyr. 
Det lønner seg i den store sammenhengen. 

Men hva skiller selve produktene? 

Uten dill og dall 

Nec MultiSync EA231WMi er det man i dag vil kalle en proff skjerm. 
Det er flere grunner til dette, og de er etter vår mening alle positive: 

Den har ikke blank rammeDen har ikke blankt kontrastbeleggDen har ikke TN-panel med begrenset betraktningsvinkelDen har dreibar fotDen kan heves og senkesDen kan dreies til høydeformatDen har tilkoblinger for DVI, Displayport og VGA 

Allerede ved første øyekast legger man merke til at designet er iøynefallende diskret. 
Den silkematte sorte overflaten, de avrundete hjørnene og de koksgrå symbolene og skriften rundt knappene - her er det ingen ting som skriker etter oppmerksomhet. 
Samtidig ser det helt riktig ut og gir et kompetent inntrykk. 

Fakta og egenskaper 

Skjermen er på 23 tommer, har full HD oppløsning på 1920 x 1080, lysstyrke på 270cd/m2 og kontrast på 1000:1 (3000.1 dynamisk). 

LCD-panelet er av IPS-type, betraktningsvinkelen er 89 grader i alle retninger og responstiden er oppgitt til 14 ms (samtidig er responstiden oppgitt til 4 ms og opptil 250 fps i forbindelse med RapidResponse-teknikken som brukes). 

Tilkoblingene er analog VGA, samt de digitale og mest aktuelle tilkoblingene DVI og DisplayPort. 
I tillegg er det en liten USB hub med to tilkoblinger bak på panelet og to på siden. 
Det er også en minijack for lyd inn som kan høres i de innebygde høyttalerne, eller du kan koble til hodetelefon på siden av skjermen. 

Vekten er 8,5 kg med fot, høyden 387 mm og minste avstand fra bordplate til panelet er 90mm. 

Vår vurdering 

Det første man legger merke til er et tydelig bedre bilde enn du får med TN-panelene vi ser på alle billige skjermer som dominerer markedet. 

Fargene er mer dynamiske og levende, og har mer glød. 
At de i tillegg ikke endrer seg når du flytter på hodet bidrar også til en helt annen totalopplevelse av bildekvaliteten. 

Skjermen er også sylskarp tilkoblet analog VGA, og kontrasten er utmerket. 

Selv om responstiden noe forvirrende er oppgitt med to verdier, er det ikke noe synlig eller sjenerede etterslep på raskt bevegelige objekter. 
Til video er skjermen utmerket. 
Vi har ikke testet den i intense spillsituasjonerl. 

Høyttalerne sitter inne i to små kabinetter på baksiden, men gir ikke spesielt fyldig lyd, her er det mer snakk om "kontorlyd". 

Betjeningen er utmerket, med Nec sin mini-joystick for å vandre rundt i menyene. 
Det er også direkte tilgang til de 3 forskjellige Eco-modus (1, 2 og OFF) som senker lysstyrken reduserer strømforbruket og varmeutviklingen. 
Det er også en sensor som du kan stille inn til å påvirke lysstyrke og strømforbruk i større eller mindre grad. 

Nec satser mye på grønn teknologi, og måten dette er gjort på i denne skjermen virker både brukervennlig og fornuftig. 

Konklusjon 

Nec MultiSync EA231WMi er en skjerm som fungerer glimrende både i profesjonell og privat sammenheng. 
Uansett belysning og betraktningsvinkel gir den et utmerket bilde. 

Designet er diskret og elegant, og ergonomien er nærmest upåklagelig, med gode og fleksible justeringsmuligheter. 

Det eneste vi har å anmerke er i klassen særhet mindre enn en bagatell. 
Det er at fronten på den runde fotplaten kan være litt i veien når du sitter med to skjermer og har musmatten rett foran skjermen til høyre. 
Da må du trekke musmatten litt tilbake eller skyve skjermen litt bakover for å få nok plass til musen. 
Med en fot med to "tær" til sidene hadde det blitt bedre plass rett foran skjermen... 
