Marilyn Manson er blitt en livstrøtt sutrekopp
Langt fra den sjokkrockeren han en gang var. 

ALBUM: 
Det går en grense for hvor mange ganger det er interessant å høre Marilyn Manson aka Brian Hugh Warner parafrasere sin rolle som samfunnsfiende nummer en. 

På «Born Villain» er den amerikanske sjokkrockeren tilbake i gammelt lende med store fuzzakkorder, industriell knitring og dorske spark i verdenssamfunnets solar plexus. 

Det hele nennsomt pakket inn i en velkjent, og passe utdaterte David Bowie-fetisj. 
Den resepten har ikke funket nevneverdig godt siden «The Golden Age of the Grotesque», som på mange måter var «the god of f**ks» siste gjennomført gode album. 

Materien som en gang besto av frådende riff og stadionstore hat-anthems, er nå erstattet med livløse akkordrekker og selvopptatt sutring. 

«You're So Vain» 
