Plateanmeldelse:Status Quo - «Bula Quo!» 

Boogie-buskis! 

ALBUM: BOOGIE Status Quo «Bula Quo!» (Ear/Playground) 
De er boogierockens elskede bygdetullinger. 
Men ikke fredede for kritikk. 
Fansens hat til den idiotiske førstesingelen herfra var så sterkt at kommentarfeltet på bandets hjemmeside måtte stenges. 

Albumet - dobbelt! - er lydsporet til en kommende «actionkomedie», satt til Fiji. 
Bandsjefene Rossi og Parfitt spiller hovedrollene, og verket er neppe aktuelt for norske kinoer, for å si det slik. 
Platen består dels av dårlige solferie-inspirerte gymsokker (den hatede singelen, «Mystery Island»), dels av rotete redigerte liveopptak av gamle «godingar». 

De sper på med et par ferske, godkjente boogier. 
Men «et par» er for få. 
Og selv de har for mange akkorder. 

BESTE LÅT: 
«Looking Out For Caroline» 

MORTEN STÅLE NILSEN 
