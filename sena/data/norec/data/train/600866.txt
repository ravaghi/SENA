Kjærlighet og ærlighet
Drama 

Norge 2013 

Regi og manus: 
Hanne Myren 

Skuespillere: 
Julia Wildschut, Ahmed Wasty, Petrus Wildschut 

Aldersgrense: 
Tillatt for alle 

Egnethet: 
Ungdom/Voksen 

Maria og Adam er et kjærestepar på rundt 20. 
De bor i en rotete liten blokkleilighet i Oslo og har ingen klare planer for fremtiden. 
Dagene går med til å lekeslåss, småkrangle og dele fortroligheter med hverandre. 
De har det i grunnen ganske fint. 
Men Maria bærer på en uro. 
Faren hennes har det med å dukke opp og forsvinne etter som det passer ham selv. 
Og Maria er alltid klar til å ofre alt for ham, også forholdet til Adam. 

«Elsk meg» er en fiksjonsfilm, men oppleves uvanlig autentisk. 
Regissør Hanne Myrens bakgrunn som dokumentarfilmskaper skinner gjennom i den hverdagslige tonen, dialogen som aldri høres ut som om den er skrevet, kameraet som heller gir oss ansikter enn oversiktsbilder. 
Det er mer stemning enn virkelig drama her. 

At filmen likevel klarer å engasjere i en time og 20 minutter, er en ikke ubetydelig prestasjon. 
Mye av æren for det må gå til skuespillerne — som egentlig ikke er skuespillere i det hele tatt, men amatører som spiller varianter av seg selv - ikke minst Julia Wildschut i rollen som Maria. 
Hun er med i hvert eneste bilde uten noen gang å bli kjedelig å se på. 
Vrang som Maria kan være, får Wildschut oss til å virkelig ønske at alt skal ordne seg for henne. 
