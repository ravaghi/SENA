Creative Live!Effects 

Creative har ikke bare lydkort og høyttalere, de er også sterke på webkameraer. 

Creative har et stort utvalg av webkameraer, og Live! 
Effects ligger i den øvre klassen. 
Det leveres med en programpakke for videoeffekter som kan brukes i sanntid. 
Det vil si at du kan opptre i din egendefinerte utgave for de du chatter med, med forskjellige bakgrunner og i mer eller mindre forvrengt utgave av ymse slag. 
Kanskje mest moro for de som har tatt vare på barnet i seg... 

Montering 

Kameraet står på en fot som har to ben med klør i forkant og et støtteben som kan vris til ønsket posisjon. 
Du kan henge det over kanten på skjermen, og støtte det opp med det nedfellbare benet. 

Selve kameraet sitter på et kuleledd og kan beveges fritt i alle retninger. 
Siden det bokstavelig talt henger på kanten, skal det ikke mye til for at det faller ned. 

Bildekvalitet 

Vi ble positivt overrasket over bildekvaliteten i mange sammenhenger. 
Speseielt i belysning fra lysrør var fargene fremdeles varme og naturlige, mens andre webkameraer blir kalde og rød/blå under slike forhold. 

Oppløsningen er VGA, noe som er tilstrekkelig for alle praktiske sammenhenger. 

Du kan ta bilder som får høyere oppløsning, men dette gjøres i programvaren, og dette får ikke fram flere detaljer. 

Tilbake til testforsiden 
