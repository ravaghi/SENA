Plateanmeldelse:Thirty Seconds To Mars - «Love Lust Faith + Dreams» 

Kjedelig skjønnhet. 

Hollywoodhunk Jared Leto har etter tjue år som tjueåring plutselig blitt 41. 
Han er fortsatt smellvakker, men låtmaterialet kunne hatt godt av å reflektere årgangen. 
Jared og storebror Shannons fjerde album går den samme gamle episk dramarock-banen med drømmeklang og fengende koringer. 

Det høres ut som mye rart 
- Paramore med en mandigere frontfigur og litt U2-fonisk, Goo Goo Dolls-softrock blandet med en bløt utgave av Trent Reznors industriell synth. 

Elektronikken er mer frempå enn sist, noe som gjør underverker for teksturen, men det gir ikke medfart til Jareds vokal. 
Uten teppene av gitarstøy vakler han for mye mellom skrik og kjedelig syting. 
Men de instrumentale partiene er fortsatt ganske pene. 

BESTE LÅT: 
«Bright Lights» 
