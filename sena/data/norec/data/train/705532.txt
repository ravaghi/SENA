Bisse:Selv om vi ikke forstår hinanden 

Fascinerende vanskelig å skjønne fra det sjællandske provins. 

Bisse: "19.6.87" (Showbisse) 

Det er ikke alltid like lett å forstå dansker. 
Thorbjørn Radisch Bredkjær er en som like godt kunne sunget om kamelåså og syggelekokle, for det skal godt gjøres å få med seg mer enn bruddstykker av teksten. 

Samtidig er det noe fascinerende ved det som en dansk anmelder har kalt hans særegne krukkede vokal. 
Hva nå det enn betyr, er det en fin beskrivelse. 

Denne krukkede vokalen møter konkurranse fra synther, et skolekor fra Humble, sangere fra Københavns Drengekor, en strykerkvartett og hele Bissebanden. 
Et lydbilde å drukne i, på beste vis. 

Som soloartist under navnet Bisse, har 30-åringen fra Kirke Saaby på Sjælland gjort seg bemerket med hele seks album på tre år. 
Denne gang vender han blikket bakover. 
Fødselsdatoen er albumtittel, og han synger om barndommens gate og tusenårsungene. 

Bisse krever en god porsjon tilvenning, men blir du først hektet, er det gjort. 

Beste spor: 
"Legeaftale", "Bjælkehuset", "Indendørssæsonen", "Se frem". 
