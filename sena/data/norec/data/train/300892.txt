Traust og halvgjort fra In Flames
Kongene av melodiøs death metal får det ikke helt til på sin nye plate. 

ALBUM: 
Det oser ikke idérikdom av svenske In Flames på deres nye album. 
Kanskje det er mangel på inspirasjon som har fått dem til å forlate hjembyen Gøteborg for å spille inn plata. 

Folk har siden det kommersielle gjennombruddet på begynnelsen av 2000-tallet hatt et blandet syn på bandet. 
Enkelte har mislikt den poppa retningen, mens andre har omfavnet bandets evne til å skrive hyperfengende melodier og storslagne og refreng. 

På «Siren Charms» går de lenger i melodiøs retning enn noen gang, men det låter påtvunget og lite spontant. 
Og det er vel lite som er tristere en formatert metal uten gjennomslagskraft? 
Sangene mangler rett og slett mål og retning. 

Gitarene og de velkjente harmoniene er gjemt lenger bak i lydbildet, mens knatrende programmeringer og synther ligger langt foran. 

Platen hviler i stor grad på vokalist Anders Fridén, uten at han klarer å løfte det middelmådige låtameterialet dit det bør være. 
