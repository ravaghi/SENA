Plateanmeldelse:Lars Winnerbäck - «Hosianna» 

Ingen Thåström ennå. 

ALBUM: ROCK Lars Winnerbäck «Hosianna» (Universal Music) Han skriver melodier som Ulf Lundell, tekster som Thåström og høres ut som begge. 
Originalitet er Lars Winnerbäcks hovedproblem. 

Men dette gjør ham for all del ikke til en B-artist, selv om det nesten kan være vanskelig å skille stemmene i duetten med nettopp Thåström, «Gå med mig vart jag än går». 

Winnerbäck har pondus både i stemme og tekst i et fyldig lydbilde med bredpenslet amerikansk rock-inspirasjon i sporene etter nevnte Lundell. 

Og han tjener selvfølgelig på at denne type romantisert rockpoesi funker så godt på svensk. 

Det har nordmenn for lengst oppdaget. 
Derfor er det ingen grunn til å gi slipp på Lars Winnerbäck etter «Hosianna», heller. 

BESTE LÅT: 
«Gå med mig vart jag än går» 
