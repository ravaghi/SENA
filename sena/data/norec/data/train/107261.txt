Tracy Chapman:«Where You Live» 

(Warner) 

Tracy Chapmans beste album siden 1988. 

En helt ny generasjon kvinner har oppdaget Tracy Chapman etter at hun ble stjerne i 1988 med hitlåten «Fast Car». 
Her er «Where You Live» som er nok et elegant, lettbent og melankolsk album fra en artist som overlever alle trender. 

Iblant holder det å skrive gode og tidløse sanger med en sterk melodiøs nerve. 
Tracy Chapman er et levende eksempel på en låtskriver som kun lener seg på sin egen skaperkraft og formidlingsevne. 

Chapman lar sangene gjøre jobben og hun klarer seg utmerket. 

Jeg synes faktisk at Chapman er mer lavmælt og relevant enn noensinne på et bunnsolid album, hvor blant andre Flea (Red Hot Chili Peppers) og Mitchell Froom bidrar på vakre, luftige og distinkte spor som «Talk To You», «3000 Miles», «Going Back», «Don't Dwell», «Never Yours» og «Love's Proof». 

«Where You Live» er Tracy Chapmans aller beste album så langt. 
En hyggelig overraskelse. 

ESPEN A. HANSEN 
