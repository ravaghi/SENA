Fortapt i USA
Drama 

USA 2014 

Regi: 
Philippe Falardeau 

Skuespillere: Reese Witherspoon, Arnold Oceng, Ger Duany, Emmanuel Jal, Corey Stoll 

Manus: 
Margaret Nagle 

Aldersgrense: 
11 år 

Egnethet: 
Ungdom/Voksen 

På 1980-tallet brøt det ut krig mellom Nord— og Sør-Sudan. 
I grusomhetene som fulgte, ble tusenvis av barn overlatt til seg selv. 
«Sudans fortapte gutter» måtte gå flere tusen kilometer til fots før de havnet i flyktningeleirer i Kenya. 
Derfra fikk de heldigste blant dem reise videre til USA. 

I de første 40 minuttene av «The Good Lie» følger vi en søskenflokk på denne ofte opprivende ferden. 
Men når handlingen først har forflyttet seg til det amerikanske midtvesten, forandrer filmen brått karakter. 
De stolte, men traumatiserte søsknene - som før de kom til flyktningeleiren aldri hadde sett verken hvite mennesker eller frossent vann - blir møtt av Carrie (Reese Witherspoon fra «Walk the Line«), en grepa, moderne dame som skal gjøre gode amerikanere av dem. 
I denne andre delen ligger filmen nærmest det traileren gir inntrykk av at den er: en sentimental komedie om kulturelle forskjeller. 
Det skal les, det skal gråtes og en lekse om verdier skal læres. 

Mye av æren for at «The Good Lie» likevel ikke føles klam, må tilfalle de tidligere flyktningene og barnesoldatene som spiller hovedrollene. 
Varmen de utstråler, er noe de fleste profesjonelle skuespillere bare kan misunne dem. 
