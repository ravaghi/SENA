KjærkomenKjersem 

Hilde Marie Kjersem er ein av Noregs mest spanande vokalistar for tida, noko som delvis når ut til by:Larm-publikummet. 

Med fortid frå jazzmiljøet har Hilde Maria Kjersem allereie mange års fartstid som profesjonell musikar bak seg. 
Mange fekk likevel fyrst auga opp for songaren då soloplata A Killer For That Ache kom ut i 2008. 
På årets by: 
Larm kom ho med eit nytt, nesten klart album i instrumentbagen - eit album som ikkje teiknar til å stilla seg i skuggen av sin nydelege forgjengar. 

Med seg i Samfunnssalen hadde Kjersem eit stillferdig glitrande band, som hjalp ho med å mana ho fram eit stemningsfylt musikalsk landskap. 
Det kling framleis av jazz i stemmeføringa hennar, men her vert det teke lange skritt på tvers av sjangrane, frå melodiøs pop til britisk folk. 
Ein drivande vakker framføring av "Let´s let go" frå den komane plata vert eitt av konsertens høgdepunkt. 

Laurdags kveld er ei vanskeleg tid å skulle fanga publikum med såpass subtile midlar. 
Kjersems nett var nok vevd med litt for mange hol til at ho heilt greidde å dra publikum inntil seg på denne by:Larm-konserten, men dei som vart fanga fekk eit kjærkoment innblikk i kva som er å venta frå ei av Noregs aller mest spanande vokalister for tida. 
