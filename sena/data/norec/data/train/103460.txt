Matt Bianco:«Matts Mood» 

(Universal) 

Jazztrioen klarer ikke å følge opp sin 20 år gamle suksess «Get out of your lazy bed». 

Matt Bianco prøver på et comeback med «Matts Mood». 
Jeg tviler på om de lykkes. 
Dette er en helt OK jazz light-plate, litt salongjazz for late sommerdager. 
Trioen prøver å skape sin egen stil med litt bossanova, litt samba og mykjazz. 
Denne musikken kan kanskje passe bra som musikalsk bakgrunn, men et helt album blir for lite spennende, selv om sangerne Basia og Mark gjør en helt OK jobb. 

I tillegg til den avsluttende instrumentalen «Matts Mood III» er det «Ordinary Day» som er amerikanernes beste bidrag på denne platen, der Danny White, Mark Reilly og Basia Trzetrzelewska har laget all musikk, har produsert og fremfører plata. 
