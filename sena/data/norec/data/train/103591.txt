Jonny Lang:«Long Time Coming» 

(A&M/Universal) 

Ennå bare 23 år og i ferd med å slå ut i full blomst. 

Lang heter egentlig Jon Gordon Langseth (jepp, norske aner!) og var bare fjorten år da han platedebuterte. 
Jonny Lang er en blues-mann - en drivende god gitarspiller og intens sanger - men på «Long Time Coming» blander han inn elementer fra sågar soul og funk, numetal, rein pop og hiphop. 
Brygget blir som fryktet en smule ufokusert gjennom hele platen, selv om låtene enkeltvis - «Hide Your Love», «Touch», «Get What You Give» - vitner om en låtskriver og artist som kan nå så langt han bare vil. 
