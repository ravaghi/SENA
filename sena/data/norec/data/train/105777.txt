Familjen: «Mänskligheten»
(Adrian/Tellé/VME) 

Rått enmannsorkester. 

Familjen - som slett ikke er noen familie, men en svensk mann ved navn Johan T. Karlsson - har flere hits bak seg, og står bak et karakteristisk lystig elektronisk sound. 
Debuten «Det snurrer i min skalle» fra 2007 inneholdt hitsingelen ved samme navn, og annetalbumet inneholder de samme underfundige, naive tekstene. 

Best svinger førstesingel «När planetärna stännat» og technosvisken «Vems lille hjärta flyger». 
Karlsson løfter med dette sitt «one-man-show» til nye nivåer. 
Den løsslupne klubbmusikken er som skapt for varme dansegulv og lyse netter. 
Dansbar acid house, indiepop og elektronika vevet sammen, med et par melankolske røde tråder innimellom. 
Resultatet er en fest. 

BESTE LÅT: 
«Vems lilla hjärta flyger» 
