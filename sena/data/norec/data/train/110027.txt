Finn Kalvik:«Sommersangeren» 

Syng om sommer'n, så kommer'n. 

En håndfull nyinnspillinger av sytti- og åttitallsmateriale, en bunke tematisk kompatible sanger fra Kalviks nyere produksjon, én helt ny trall («Sol inne, sol ute») - ferdigstilt i kompaniskap med Øystein Sunde. 
(Ikke at det høres noe særlig.) 

Kalvik møter gamle venner som Cornelis Vreeswijk og André Bjerke langs stien. 
Hans hardhet, så ofte kamuflert bak den lyse luggen og guttestemmen, flekker til med et lekkert stykke gitararbeid i Bert Jansch' arrangement av «Skogens sang» og i tolkningen av Inger Hagerups elegiske «Oslo-sommer». 
Ellers låter det mildt bohemisk, flanøraktig livsnytersk, harmonisk. 

BESTE LÅT: 
«Oslo-sommer» 

MORTEN STÅLE NILSEN 
