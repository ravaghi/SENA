Gull for go´ungen!
Tegnefilm-godis av ypperst sort for de aller minste. 

HANDLER OM: 
Det lille spøkelset Laban er nok bedre kjent for svenske barn enn norske. 
Men her er i alle fall filmen med ham; fem små avsluttede spisoder i en akkurart passe lang film for smårollinger, som ikke engang trenger å bli tissetrengt. 

DOM: 
Det er få filmer for de aller minste på kino. 
Desto gledeligere når en virkelig god en dukker opp: 
Tydelig tegnet, passelig gjenkjennelig, ørlite spennende og meget, meget sjarmerende. 
Denne norske versjonen har dessuten Laila Goodys perfekte fortellerstemme med på lasset. 

Her ligger det an til et virkelig festlig tidligmøte med kinomagi for de aller yngste. 
