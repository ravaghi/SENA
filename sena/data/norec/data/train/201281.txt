Tør du putte diamantene dine i denne?
Ultra-clean renser smykker med ultralyd. 
Vi har testet. 

OBH Nordicas nye smykkerenser Ultra-clean skal rense smykkene dine der du ikke kommer til selv. 
Et (i langtidsperspektiv) langt rimeligere alternativ enn å sende familiejuvelene til gullsmeden med jevne mellomrom for en oppfriskning. 
Og langt enklere enn å fikle med tannbørsten. 
Og, ifølge produsenten, er det langt mer skånsomt. 

Ved hjelp av ultralyd, 42.000 Hz, skal smuss fjernes fra smykkene. 
Alt du trenger å gjøre er å helle litt vann i den lille beholderen og trykke på en knapp. 
Ultralyden gjør at det dannes mange små vannbobler, som skal komme til på de vanskelige stedene. 
Vannboblene gjør at smusset splittes og skilles fra smykker og gjenstander. 

Men funker det? 
Vi har testet - se videoen under. 

- Tør du egentlig putte diamantene dine i denne? 

Det var med en viss nervøsitet vi første gang la diamantene våre i den lille kurven. 
Men diamanter er sterke, og tar ingen skade av ultralyden. 
Det er imidlertid ikke alle typer edle stener som kan renses med ultralyd. 
Perler, smaragder, elfenben, korall og agater, kan ta skade av behandlingen. 
Du kan heller ikke rense følgende produkter: 

Loddemetall, elektrometallKlokker og lommeur (med unntak av dem som er vanntette til under 30 meterTre, glass, kontaktlinser, keramikk, kamerafilter, malte overflater 

Virker den? 

Nja. 
Vi er ikke nevneverdig imponerte over ytelsen. 
Diamanten som var skitten og matt så fortsatt sliten ut etter både en og to omganger i maskinen. 
Halskjedet fra videoen ble, som du kunne se, hakket renere - men det er fortsatt langt igjen til det ser ut som nytt. 
Eller rent, om du vil. 

Vi testet også flere smykker og gjenstander enn dem du kan se i den lille videosnutten, men resultatet var det samme. 
Vi så nesten ikke forskjell. 
Det var fortsatt håndkremrester og smuss i innfatningenene. 
Effekten av tannbørste og Zalo er fortsatt langt bedre. 

For å fjerne misfarging ved oksidering på sølvgjenstander anbefaler OBH Nordica deg å bruke egne renseprodukter fra gullsmedbutikken i tillegg til renseren. 
Vi testet en snirklete gammel sukkersil i sølv, som var god og svart i alle kriker og kroker. 
Konklusjonen var klar: 
For oksidert sølv er det helt bortkastet. 
Vi kunne ikke se noen endring, selv etter gjentatte og lange forsøk. 

Tips: 
Synes du sølvpussing er kjedelig? 
Da anbefaler vi det gamle husmortrikset: 
Varmt vann, aluminiumsfolie og salt. 
Det er god som en quick-fix - men husk å skylle/vaske sølvet godt, ettersom salt i seg selv gjør sølvet svart. 
