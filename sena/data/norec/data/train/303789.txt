Rage-gitarist på tomgang
Lavt ambisjonsnivå i Tom Morellos sideprosjekt. 

ALBUM: 
Tom Morello (Rage Against the Machine) og Boots Rilys (The Coup) Street Sweeper Social Club er et uttalt uhøytidelig samarbeid som i hovedsak handler om å jamme og ha det gøy. 
Selv om ambisjonsnivået ikke er det høyeste, må man kunne forvente en viss tilstedeværelse og frisk riffmaterie. 
I alle fall når man snakker om en av arkitektene bak 90-tallets mest banebrytende rockband. 
«Street Sweeper Social Club» blir aldri noe mer enn gamle ideer pakket inn i kjedelig papir. 
Morello og Rilys funky rap-metal er både fattig på nerve, trøkk og setter lite nytt på dagsordenen. 
De revolusjonistiske oppropene er naturligvis velmenende, men det meste har vært sagt med langt større slagkraft tidligere. 
«Somewhere In The World It's Midnight» har et fint driv og «Promenade» et smittende humør, men stor musikk blir det aldri. 
