Canon PIXMA MP800
TEST: 
Dette er toppmodellen i Canons PIXMA-multifunksjonsserie, og den briljerer med forrykende hastighet og topp fotokvalitet. 

Skriveren ruver enda mer enn MP500, men også denne har en framoverlent og smakfull design. 
Fordi den er høyere enn MP500, blir kortleserne på høyresiden i fronten langt enklere å få tilgang til. 

LES OGSÅ: 

Funksjonsmessig er den hakket mer avansert enn MP500, hør bare her: 

Skanner, kopimaskin og skriver skanner positiver og negativer Automatisk tosidig utskrift Kan skanne flere fotos samtidig, og skille dem i fotoprogrammet Kan skrive direkte på CD/DVD-plater 3,5" skjerm for bildevisning Minnekortleser for alle aktuelle korttyper Direkteutskrift fra kamera Infrarød port Bluetooth-støtte ved hjelp av adapter (ekstrautstyr) 

Se flere tekniske data 

Forskjellen er altså først og fremst muligheter for å skanne dias og negativ film, samt større skjerm. 
På innsiden er det imidlertid flere forskjeller, først og fremst drivverk og skrivehode - som på denne modellen er den samme som på blekkskriveren PIXMA iP5200. 
Det betyr høy hastighet, en god del raskere enn MP500. 
Skannerdelen er også bedre til å gjengi detaljer som ligger over skanneflaten. 

Det leddete lokket er tungt, og har altså spor for negativer og positiver (dias), sistnevnte settes i et brett med fire om gangen. 
Det er med andre ord ikke den beste løsningen for deg som har tusenvis av lysbilder du ønsker å digitalisere. 
Men løsningen fungerer tilfredsstillende, vi skannet over 40 stk 110 mm dias som vi senere skrev ut i 9 x 13 cm format, med bra resultat. 

Brukervennlighet 

Den generelle brukervennligheten er god, knappene er godt merket, skjermen er stor og symboler og tekst i menyene er tydelige og i norsk språkdrakt. 
Av en eller annen grunn blir minnekortene skrivebeskyttet, og skal du for eksempel slette bildene via filbehandleren på PCen, må du aktivere dette via skriverpanelet. 
Og det er ingen lett prosess, hele 12 klikk måtte vi gjennom før dette var gjort. 
Og den måtte for ordens skyld deaktiveres igjen dersom vi ønsket å skrive ut bilder direkte fra minnekortet. 
Irriterende. 

Bortsett fra dette er innsigelsene få. 
Installasjonen var enkel (men noe plasskrevende), programpakken fyldig og brukervennlig. 
Her er mye nyttig! 
Skannedialogen inneholder mange opsjoner, så her kan man virkelig få boltret seg med forskjellige innstillinger. 

Kvalitet og hastighet 

Det er vanskelig å skille utskrifter fra denne modellen fra utskriftene fra MP500. 
Begge ligger helt i toppen av hva som er mulig med dagens blekkskriverteknologi. 
Vi har ennå til gode å se skrivere som er bedre til å gjengi detaljer i lyse partier enn MP500 og MP800. 
Men i likhet med MP500 hendte det at enkelte av kopiene våre fikk et bittelite fargestikk i gråtonene, men vi tenkte ikke gjennom det før vi la originalen ved siden av. 

Forskjellen i forhold til MP500 var mer tydelig når det kom til hastighet, og til utskrift av fotografier er MP800 blant de aller raskeste skriverne vi har testet. 
Det eneste vi har å utsette på hastigheten, er at skriveren bruker litt tid på å komme i gang med første side, dersom den har stått ubrukt en stund. 

Tabellen under viser hastighetene sett i forhold til MP500 og HP Photosmart 3210: 

Konklusjon 

Dette er en utmerket multifunksjonsskriver. 
Den gir like gode eller bedre utskrifter enn testvinneren i TV2-testen, men gjør det en del raskere. 
Har du i tillegg et moderat behov med hensyn til skanning av dias og negativer, er dette absolutt en modell du bør overveie. 

Veiledende koster MP800 i overkant av 3.000 kroner, men du kan finne aktuelle gatepriser ved hjelp av vårt verktøy Produktguiden. 
