Jan Eggum:«Kjærlighet & Ærlighet 3» 

(Grappa) 

Gratulerer med 60-årsdagen i går! 

Dermed er trilogien med 60 sanger også ved veis ende. 
Den avslutter som den begynte, med tyve sanger som viser tverrsnittet av Jan Eggums rike karriere. 
Selvironi, humor, ømhet, moralisme og kjærlighet. 
Og svært selvutleverende i den bekymrede alderdomslåten, «Åh alder». 

Men fremdeles brunstig også. 
To av låtene inneholder drømmerimet kåt / våt, men der avslører Eggum svakheten ved dette ambisiøse prosjektet - det er altfor mye fyllstoff her, for mange sanger som aldri ville ha kommet med på en av hans ordinære plater, ikke minst gjelder dette det melodiske. 
Repeatknappen føles påtrengende etter tre doble plater med samme problem. 

En «Best Of» av disse tre platene, derimot ... 

BESTE LÅT: 
«Agnes» 
