Ikke kødd med Zohan!
Såpass lavpannet, sjofel, grisete og søt - at det holder! 

(You Don`t Mess With the Zohan) 

HANDLER OM: 
Zohan er anti-terrorspesialist i særklasse (og med superkrefter) i israelske Mossad. 
Han kan alt med kroppen sin. 
Dog noe mindre med hodet. 
For selv om han er bulende velutstyrt både her-og-der, selv om han kan stoppe maskingeværkuler med nesa, selv om han ikke føler smerte (en piraya i badebuksa er ingenting!) - så bærer han på en hemmelig drøm: 
Å forlate krig og slåssing og dreping - og bli frisør i New York... 

DOM: 
Sjangeren er nokså uprøvd: 
Sen-sionistisk elsk-din-palestiner sex-komedie! 
Kanskje det er akkurat den håpløse sjangeren som gjør utslaget. 
Kanskje er det de avgjort dårlige grisete vitsene, den håpløse naiviteten i hovedpersonen, kjappe selvironiske innsmett av folk som Mariah Carey og John McEnroe, endog den (kanskje) utopiske drømmen om fred og latter mellom dødsfiender; Men dette er så dårlig, at det holder! 
Det tar riktignok litt overveielse og en smule skamrødme. 
Men: 
Det holder! 
