Colbie Caillat:«Brighter Than The Sound» (låt) 

Colbie Caillat: 
«Brighter Than The Sound» (låt) (Universal) 

I letteste laget. 

Colbie Caillat kan aldri gi ut plate på vinteren, til det har hennes fnugglette og gladtrippende popmusikk altfor mye sommervind i håret. 

Du hører liksom at hun er født i California også på «Brighter Than The Sound» som både er lyttervennlig, oppstemt og tilforlatelig, men som fort forblir det myke vindpustet du kjente mot kinnet kun et flyktig øyeblikk. 

Noen ting er bare behagelige uten å sette spor. 

Som Colbie Caillat. 
