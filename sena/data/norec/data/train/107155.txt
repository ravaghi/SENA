John Coltrane:«One Down, One Up. 
Live at The Half Note» 

(Impulse/Universal) / (Blue Note/EMI) 

Her liveopptak med to legendariske bandsammensetninger som kan måle seg med alt som er utgitt tidligere. 
Tiden med Thelonious Monk var viktig for Coltrane, som her fikk avgjørende impulser. 

For noen år siden kom liveopptak fra klubben Five Spot i 1957, i Carnegie Hall virker kvartetten noe mer innadvent og lyrisk. 
Bortsett fra «Sweet and Lovely» er det bare Monk-komposisjoner som spilles, blant andre «Epistrophy», «Evidence» og den meditative «Monks Mood». 

Åtte år senere spiller Coltranes egen kvartett på en liten klubbscene. 
Det er rett før kvartetten oppløses, og samspillet mellom Coltrane, McCoy Tyner, Elvin Jones og Jimmy Garrison er hinsides enhver beskrivelse. 
Disse opptakene har blitt legandariske og myteomspunnet, men har bare sirkulert som bootlegs blant en liten krets musikere. 

På den nesten 30 minutter lange «One Down, One Up» når kvartetten en intensitet som løfter lytteren opp i de høyeste sfærer. 
Dette er overskridende musikk på grensen til kosmiske vibrasjoner og viser Coltrane og den klassiske kvartetten på sitt aller beste. 
