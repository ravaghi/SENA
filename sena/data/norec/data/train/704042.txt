En mann fra Borås og hans orgler
Han har sitt norske publikum, men nå kan det fort bli større. 

Daniel Norgren debuterte med råskåren blues i 2007. 
Åtte år senere er kompet nesten visket ut, redusert til myke orgeltoner og en forsiktig gitar.Noen av kuttene har riktig nok flere instrumenter, men de roper ikke akkurat på oppmerksomhet. 
Dermed er mye opp til stemmen og styrken i de enkle melodiene, og det holder lenge her. 

Musikken er dempet og vakker, grensende mot americana. 
Leter du etter et alternativ til julesanger, er "Softly falling snow" et kutt å lytte til. 
Gjennomført vakkert, det hele. 

Beste spor: 
"I waited for you", "My rock is crumbling", "Softly falling snow", "Your love". 
