Purified In Blood - «Under Black Skies»
Blodig comeback. 

Stavangerbandet er tilbake, fire år etter debutalbumet, tre år etter bruddet og to år etter gjenforeningen. 
Renselsesprosessen har gjort bandet godt. 
De er like sultne, sinte og brutale som sist. 
Allerede i de første låtene viser PIB sitt tohodede metalmonster fra sin beste side - anført av vokalistene Hallgeir Skretting Enoksen og Glenn Cato Rasmussen. 

Slik fortsetter det hele albumet til ende. 
Orgelet på «Death Priest» og «Beneath The Pyre» gir heldigvis litt pusterom før vi igjen blir slitt i stykker av riffene og trampet i hjel av kompet. 
Forhåpentlig er ikke verden like mørk og dyster som tekstene til PIB skulle tilsi. 
I så fall er det ille ute med oss. 

BESTE LÅT: 
«Scavengers» 
