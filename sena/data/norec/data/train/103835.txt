Westlife:«Turnaround» 

(BMG) 

Westlife gjør et tappert forsøk på å komme seg bort fra de verste boyband-klisjeene. 

Kvintetten fra Irland viser tegn til en viss utvikling og en litt tøffere, litt mer moden stil på sitt nye album «Turnaround». 
Fortsatt har ikke bandet klart å lage et popalbum med egne låter, men har bl.a. med sin versjon av «Mandy». 
Westlife har gjort en god versjon av denne velkjente sangen. 

Westlife må smi mens jernet er varmt og ungjentene liker dem. 
Kanskje blir fansen skuffet når det bare er «Home» fra det nye albumet som er en typisk boyband-låt? 

Låter som «Turn around» og «Thank you» er gode popsanger som vokalsterke Westlife kan være stolt av. 
Kanskje Westlife i neste omgang tar skrittet fullt ut og lager sine egne sanger? 
