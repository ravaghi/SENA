Bonham jr.på trommer 

Led Zeppelin holdt det gående fra 1968 til 1980 og med noen korte opptredener siden. 
10. desember 2007 spilte Jimmy Page, Robert Plant og John Paul Jones en konsert på O2 Arena i London, med Jason Bonham – John Bonhams sønn – på trommer. 
Dette var deres første fulle konsert siden Johns død i 1980. 

Konserten var for å minnes en annen; Ahmet Ertegün som døde 83 år gammel året før. 
Han var tidligere sjef for plateselskapet Atlantic og av vesentlig betydning for Led Zeppelins strålende karriere. 

Unge Jason gjør en solid innsats, og gamlingene har energien i behold. 
"Black dog" er like tøff som den var i 1971, og de kommer helskinnet fra "Stairway to Heaven". 
Mer forlanger jeg ikke. 
Når de så avslutter med friske versjoner av "Whole lotta love" og "Rock and roll", er det all grunn til ønske til man var der. 
20 millioner prøvde å kjøpe billett, bare 18.000 fikk plass.16 sanger fordelt på cd-er og en dvd i tillegg. 
