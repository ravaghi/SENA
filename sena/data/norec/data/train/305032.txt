Fjellgeiter synger bibelvers
Eksentrikeren John Darnielles siste påfunn. 

||| 
ALBUM: 
John Darnielle (gitar/tangenter/vokal) utgjør alene kjernen i The Mountain Goats. 
Det vil si, Peter Hughes (bass/gitar) har bidratt på de siste platene — mens Jon Wurster (tr./perk.) og Owen Pallett (stryk) supplerer her. 

Av en eller annen grunn har Darnielle tatt utgangspunkt i bibelvers på dette albumet, uten at det er lett å skjønne hvorfor. 

Tekstene har riktignok enkelte referanser, men han uttaler sjøl at det ikke er et utslag av en religiøs oppvåkning. 

Og uansett er eksentrikeren seg sjøl lik. 
De sparsommelig instrumenterte låtene bygger rundt hans karakteristiske stemme, arrangementene går fra nedstrippa og stille «1 Samuel 15:23» via popfengende «Genesis 3:23» og koselige «Philippians 3:20-21» til mer stakkato «Genesis 30:3» og «Romans 10:9». 

Et eksempel på at ujevnt ikke er det samme som negativt. 
