Plateanmeldelse:Cazadores - «Hyperion Days» 

Tenker stort, låter stort - men er ikke store ennå. 

ALBUM: ROCK Cazadores «Hyperion Days» (Hernings Kolonial/Tuba) 

Tja, hvorfor skal vi ikke ha et norsk band som baser rundt i svimlende stadionrockfakter à la The Killers og Kings Of Leon? 

Indierock har vi rikelig av. 
Og denne tromsøkvintetten har med P3-slageren «Islands» vist at de er kapable til å lage brusende, skitheftig posørrock fullt på høyde med, vel, det beste tilsvarende fra Amerika. 
Cazadores har et par perler til, med matchende titler («Battles», «Mountains»), men de har også sine forbilders problemer: 
Når det skranter på melodifronten blir det bare store, tomme fakter igjen i idrettshallen. 

De har stemmen, lyden, innstillingen - og kudos til dem for forsøket. 
Men de må ta en ny runde ved skrivebordet. 

BESTE LÅT: 
«Islands» 
