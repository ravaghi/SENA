Cliff Richard:«Something's going on» 

(Decca) 

Turen til Nashville har ikke hjulpet Cliff Richard. 

Cliff Richard har absolutt hatt sin beste tid og gitt ut en rekke gode plater. 

Hans nyeste plate er ikke mye å skrive hjem om, selv om Sir Cliff har tatt turen til Nashville for både å spille den inn og få den ut i tide for julesalget. 
Den er helt uten country-rytmer for dem som har ventet og håper det. 

Dette er en svak plate, til tross for at Cliff fortsatt synger helt OK. 
Låtmaterialet holder rett og slett ikke, til tross for at Barry Gibb er blant dem som har bidratt. 

Kjedelig og lite spennende er inntrykket som har festet seg etter å ha hørt de tretten sangene på plata. 
Her er det svulstige arrangementer i voksenpop-segmentet, enten det gjelder balladen «For Life», den smårockete «What Car» eller «I Cannot Give You My Love». 
Cliff Richards aller mest trofaste fans gjennom en menneskealder er kanskje dem som kan ha en viss glede av denne utgivelsen. 
