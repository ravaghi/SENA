Nikon D5000
TEST: 
Brukervennlig og avansert, men litt for dyrt? 

Nikon D5000 ble testet i duell med Canon EOS 500D. 
Duelltesten finner du her: 

Her er et utdrag fra konklusjonen: 

Canon EOS 500D og Nikon D5000 er begge to gode kameraer; ingen tvil om det. 
Den store gulroten ved begge kameraene sammenlignet med henholdsvis 450D og D60 er muligheten for å filme i HD, men foreløpig synes vi ikke dette er implementert godt nok til å være et slående salgsargument. 
Støtten for autofokusering ved filming er fraværende på D5000 og ikke spesielt god på 500D, og den som tror at disse kameraene kan gjøre et kjøp av et HD-videokamera overflødig må tro om igjen. 
Store brennvidder kombinert med manuell fokusering gir også et grunt fokusområde og byr på vanskeligheter for de fleste, selv om det også gir en del kreative muligheter du ikke får fra et vanlig konsument-HD-kamera. 

Nikon D5000 er vår knappe favoritt av disse to, men vi synes prispunktet ligger for tett opp til storebror D90, der du for 1200 kroner ekstra blant annet får større søker, raskere seriefoto, vesentlig skarpere skjerm, flere funksjoner som trådløs styring av blits, innebygd fokusmotor, mulighet for batterigrep etc. i bytte mot flippskjerm og ekstra god brukervennlighet. 
Hadde kameraet ligget enda en tusenlapp lavere i pris, ville D5000 vært et anbefalt kjøp. 
