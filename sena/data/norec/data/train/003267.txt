Die Hard 4.0
En strålende idé av 20th Century Fox. 

Gamle helter har bevist gang på gang at de fremdeles duger de siste årene. 
Derfor syntes jeg at det var en strålende idé av 20th Century Fox å lage Die Hard 4.0. 

Det var nok en risk for Bruce Willis å ta, men han gjør heldigvis ikke skam på sin mest kjente figur, John McClane. 
Filmen er full av kul action og vittige replikker, akkurat slik det skal være! 

Regissør Len Wiseman har flettet inn flere morsomme vink til de andre filmene i serien, slik at firer’n føles som en av familien. 

Dataterrorister 

John McClane er fremdeles politimann i New York. 
Han får i oppdrag å hente datahackeren Matt Farrell til FBI, men må dra frem gønneren når Farrell blir forsøkt drept. 

Det viser seg at et team data-terrorister, utstyrt med computere og våpen, er i ferd med å skape kaos ved å stenge av viktige funksjoner på USAs østkyst, og at Farrell ubevisst har deltatt med sin programmering. 

”McClane innser at han må redde dagen. 
Som han selv sier: - I’ll take it from here!” 

Dette her er ingen dårlig film. 
Jeg liker det jeg ser. 
Men du må ha i bakhodet at all sannsynlighet må legges igjen ved døra. 

Måten datateknologien blir tatt i bruk på i denne filmen vil få alle datakyndige til å le høyt. 
Enhver som har forsøkt å gjøre noe som helst på en computer, vil himle med øynene over Die Hard 4.0. 

For eksempel taes det i bruk en palm pilot (en mobiltelefon) for å oppnå kontakt med en gammel spionsatelitt og det man trenger lastes ned i løpet av fem sekunder. 
Usannsynlig? 
Ja. 
Gøy? 
Ja! 

Die Hard 4.0 er herlig eskapisme. 
Hvem bryr seg om det vi får servert ikke er 100% troverdig? 

Die soft 

Til tross for kul action har filmen en stor svakhet. 
Die Hard 4.0 er ikke hard. 
Den er soft. 
Filmen er nemlig laget for å få 13-års grense i USA, og det betyr nesten ikke noe blod! 
Hva er DET for noe? 

Det skal være DIE HARD, ikke DIE SOFT! 
Tenk skuddvekslingen i kontorlandskap i eneren, rullebånd-skytingen i toeren eller heis-scenen i treeren. 

Det var overdrevent tøft, hardt og blodig og bidro til at vi likte filmene så godt. 
Die Hard 4.0 leverer dessverre ikke på den fronten. 

Underholder så det rekker 

Men hva med det som er bra? 
Bruce Willis spiller John McClane uten hår, men fungerer fremdeles kjempebra som hardtslående vitsemakerhelt. 

Justin Long er en sympatisk makker som Matt Farrell. 
Timothy Olyphant er en flink skuespiller, men har den svakeste skurkerollen i serien til nå. 
Actionscenene underholder så det holder, selv om de mangler blod. 

Om Die Hard 4.0 blir en suksess, noe den blir, vil vi forhåpentligvis få se femmer’n, hvis Willis rekker det før han blir for gammel 
