Timbuktu:«Oberoendeframkallande» 

(Juju/Playground) 

Et trygt bidrag til Timbuktus sjarmkonto. 

Med sitt forrige album «Alla vill till himmelen men ingen vill dö» vant den skånske rapperen Timbuktu omtrent hele det norske kongeriket. 
På sin nye skive fortsetter den svenske sjarmklatten i akkurat den samme funksvingende gla'-tralten som vi ble så forelsket i for to år siden - skånsk rapsang kombinert med karibiske solskinnsrytmer, leken soul og tekster som både er elegante og meningsfulle. 
Men det som føltes så smittsomt uimotståelig i 2005 oppleves av en eller annen grunn ikke slik lenger. 
Ikke misforstå, med låter som «Karmakontot» og «Lasternas» vil nok Timbuktu fortsette å trekke det norske folk ut på dansegulvet og mane til allsang. 
«Oberoendeframkallande» kan altså trygt plasseres på norgesvennens sjarmkonto. 

ANBEFALTE KJØP: 
«Karmakontot», «Lasternas» og «Kejsaren e naken». 
