Superduellen som kan avgjøre
BUDAPEST (VG) 
De er den største stjernen på hvert sitt lag. 
Men Nora Mørk har litt å bevise i kveld. 
VG og Aftonbladet mener at Isabelle Gulldén har vært best i EM. 

I samarbeid med Aftonbladets EM-reporter Johan Flinck har jeg bedømt Norges og Sveriges dominerende bakspillere foran semifinalen i Laszlo Papp Arena. 

Høyrehendte Bella har utgangspunkt i midten og venstrehendte Nora på Norges høyreside. 
Men det blir feil å begrense det til at Mørk er back og Gulldén er midtspiller. 

Begge er både playmakere og skyttere. 
Og i stand til å avgjøre kamper nesten på egen hånd. 

Det gjorde Nora Mørk da Polen ble slått med hennes 11 mektige scoringer tirsdag. 

Og det gjorde Isabelle Gulldén mot Frankrike. 
Hun scoret ikke flere enn fire mål, men styrte opp Sveriges spill og var fantastisk i forsvar. 

Men vi har valgt å se helt vekk fra forsvarsspillet i vår vurdering. 
For der har Nora Mørk nesten ikke spilt. 
Hun er Norges angrepsjoker. 

Nå handler alt om å angripe Sverige. 

Og Isabelle Gulldén. 

Isabelle Gulldén: 

Isabelle Gulldén: 

Er svenskenes «lirare». 
Har nesten telepatiske kontakt med Ågren på streken. 
Er spesialist på å se en vei og spille den andre. 

Skudd: 
Terningkast 4 

Har i utgangspunktet ikke det tyngste skuddet, men har satt inn 23 av 41 forsøk i spill. 
Skyter ofte avstemte skudd fra gulvet med stuss. 

Straffer: 
Terningkast 6 

Enormt sikker i EM. 
Har klint 19 av 19 forsøk inn i buret. 
Venter ut keeper og skyter alltid oppe til høyre eller nede til venstre. 

Teknikk: 
Terningkast 5 

Veldig god ballfølelse og gjør veldig få feil etter å ha spilt hele 85 prosent av tiden for Sverige i EM til nå. 

Vinnervilje: 
Terningkast 5 

Er en spillende type, men kan også krige på banen. 
Likevel er andre svenske spillere kanskje enda mer aggressive enn Gulldén. 

Mørk om Gulldén: 

– 
Hun er en allroundspiller som er god på veldig mye. 
Spesielt bra på alltid få å ballen videre til neste spiller. 
Skyter veldig gode straffer og har vært svært viktig for Sverige i EM. 

Nora Mørk 

Nora Mørk 

Spilleforståelse: 
Terningkast 5 

Ser alltid mange løsninger og velger ofte riktig. 
Kan bli litt ensporet i forhold til å søke Heidi Løke på strek. 
27 assists på VGs EM-statistikk. 

Skudd: 
Terningkast 5 

Har voldsomt underarmsskudd og bra avslutninger og skuddvarianter fra både kort og langt holdt. 
22 mål på 42 forsøk i spill er bra. 

Straffer: 
Terningkast 5 

Åpnet EM med en straffebom, men har siden satt seks strake. 
Men Norge fordeler straffene på flere langt spillere enn Sverige. 

Teknikk: 
Terningkast 4 

Glimrende grunnteknikk, men stresser av og til og blir da litt upresis. 
17 tekniske feil hittil i EM er ikke fryktelig mye, men kan bli tryggere. 

Vinnervilje: 
Terningkast 6 

Helt enorm vilje. 
Ingen vil vinne kampene mer enn henne og det fører til at Nora Mørk ofte kommer med en helt spesiell kraft når det er viktig. 

Gulldén om Mørk: 

– Nora Mørk er liten, eksplosiv og veldig tøff. 
Hun går rett på forsvaret hele tiden med høy intensitet og fart. 
Har gode avslutninger - spesielt et helt fantastisk underarmsskudd. 
