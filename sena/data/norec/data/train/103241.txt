Dan Hylander:«Den försenade mannen» 

(Nordic / Universal) 

Ut av eksil etter sytten år. 

Så lenge er det faktisk siden Raj Montana Band-grunnleggeren sist kom ut med plate. 
Siden den gang har han livnært seg hovedsakelig som låtskriver og bosatt seg delvis i Bolivia. 

Men det er et hyggelig gjenhør, selv om 56 år gamle Hylander også tidsmessig henger igjen i sitt eget store tiår, åttitallet. 
Springsteen og Dylan er de store musikalske heltene, og Hylander serverer også en framifrå oversettelse av Townes van Zandts fantastiske «Waitin' Around To Die» - «Vänta på att dö». 

Denne platen kan godt sees på som Dan Hylanders oppgjør med seg selv og karrieren siden 1994. 
I så fall er oppgjøret både velskrevet, velspilt og ikke minst vellykket. 

BESTE LÅT: 
«Där kärlek aldrig dör / Låt det gro» 
