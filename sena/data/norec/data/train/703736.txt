Blått Nashville-piano
Eden Brent har noen bluespriser bak seg, og her utvider hun med gospel, soul, country og r&b. 
En slags sørstats-americana, om du vil. 

Kanadiske Colin Linden er produsent. 
Han har jobbet med Bob Dylan, og "Panther burn" høres ut som en mellomting mellom Dylan og Randy Newman. 
Andre steder hører du spor av New Orleans, The Band, honky tonk og Joan Armatrading. 
Opprinnelig var det boogie-woogie som satte pianisten Brent på kartet, men det er ikke noe nytt at 48-åringen fra Mississippi trekker inn ulike ting. 
En intim plate med en overvekt av såre tekster. 

Beste spor: 
"Jigsaw heart", "The last time", "Panther burn", "Valentine". 
