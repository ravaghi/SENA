The 2 Bears - «Be Strong»
For foreldre som selger noen hekto. 

Seniorpopsynthist Joe Goddard (Hot Chip) og altmuligmann Raf Rundell har laget retroplate uten å si det høyt. 
En blanding av skarpt referansesinn, kyndige fingre og politisk tidsånd som med finurlig humor tar for seg sparsommelige beats, pianostikk og 25 år gamle linjer (no problem, if you just move your body). 
Første halvdel har flest nygamle rytmer, mens overlappingen mot varmere Hot Chip-harmonier, ditto strukturer og avsporende tulleslidegitar midtveis gjør det til mer enn kreativ 1988-elektronika. 
Hvilket for øvrig, for å sette litt av hvert i perspektiv, er året Skrillex ble født. 

BESTE LÅT: 
«Take A Look Around» 

TOR MARTIN BØE 
