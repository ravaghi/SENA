Et lunt hjørne for mørke høstkvelder
Elvira Nikolaisen har funnet jazztonen med Mathias Eick. 

ALBUM: 
Det ble en tøff oppgave for Elvira Nikolaisen å opprettholde momentum etter brakdebuten «Quiet Exit» i 2006. 
Noen plater senere tar hun nå to skritt til siden og gir seg i kast med det som referes til som den «amerikanske sangboken». 
Noe som innebærer tolkninger av blant andre Nina Simone og Frank Sinatra. 

En oppgave som fort kan by på store utfordringer, men med kyndig bistand fra (ung)jazzringrev Mathias Eick har de funnet frem til et sobert og elegant uttrykk som gir tolkningene verdighet og (en ny) sjel. 
Elvira har en særegen knekk i stemmen som legger seg fint over medmusikant Andreas Ulvos økonomiske pianospill. 

Arrangementene er pepret med subtile detaljer som gløtter frem i ledige stunder uten å skrike på oppmerksomhet. 
Hør bare det flotte samspillet på «Time After Time» og «Little Girl Blue». 

«I Concentrate 
On You» er en perfekt plate om du trenger et lunt hjørne en mørk høstkveld. 
