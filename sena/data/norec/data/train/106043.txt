Ihsahn - «After»
Vill og vakker. 

I avslutningen av sin egen trilogi blir det nesten full klaff for Ihsahn (Vegard Tveitan), tidligere frontmann i black metal-legendene Emperor. 
Kanskje skyldes det at Ihsahn denne gangen har rendyrket et samarbeid med sentrale folk rundt Opeth, for de stilrene prog-flatene står nå i perfekt kontrast til de aggressive partiene, også vokalen - akkurat som hos svenskene. 

«After» er et komplekst album - mektig uten å bli anmassende og bredt appellerende uten noen gang å være et kommersielt frieri. 
Alle sentrale metal-elementer samles i timinutters-avslutningen «On The Shores» som oppleves som en liten historietime i norsk episk metal. 
Anbefales! 

BESTE LÅT: 
«Undercurrent» 
