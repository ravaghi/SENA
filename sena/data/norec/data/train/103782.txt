Tell Us A Lie:«Tell Us A Lie» 

(Forward Records) 

Naken og melodiøs melankoli fra Fredrikstad-trio. 

Fredrikstad-trioen Tell Us A Lie kommer seilende inn fra venstre med høy retrofaktor uten at nostalgien tar fullstendig overhånd på denne smakebiten av en EP hvor referansene formelig står i kø. 
Det betyr derimot ikke at Tell Us A 
Lie er et band uten egen identitet. 
Ole Jørgen Ottosen, Bjørn Steinar Høybjør og Freddy Antonsen (hvem som gjør hva, aner jeg ikke) har definitivt god smak. 

Melodiøs melankoli i naken rock-innpakning med flotte harmonier gjør seg ofte bra. 
En dugandes vokalist og gode låter er heller ikke et minus, selv om Bob Dylan, Television, Modern Lovers og utallige andre americana-storheter lurer i skyggene: 
«Light Song» er uansett noe av det vakreste jeg har hørt fra et norsk band i 2003. 
Jeg gleder meg allerede til fortsettelsen. 

ESPEN A. HANSEN 
