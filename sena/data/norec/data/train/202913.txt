Unreal Championship
Unreal-spillene har velfortjent klassiker status, og når det det XBoxens tur til å ta del i moroa. 
Dessverre er du avhengig av XBox Live for å få full uttelling. 

Unreal-spillene er for lengst blitt klassikere for alle førstepersonsentusiaster. 
Det nyeste kapittelet, Unreal Tournament 2003, kom tidligere i høst, og det er dette spillet XBox-versjonen er basert på. 
Det er imidlertid langt fra en direkte port, Unreal Championship er nemlig perfekt tilpassets konsollens muligheter og kapasitet. 

LES OGSÅ: 

Prinsippet er det samme som UT 2003. 
Du kan både spille alene - mot datastyrte motstandere (bots), eller mot levende spillere via XBox Live-tjenesten. 
Denne er imidlertid ikke tilgjengelig i Europa før våren 2003, så vi må inntil videre spille mot bots  eller kamerater i split screen-modus. 

Mange valg 

Siden vi er nødt til å holde oss til enkeltspillerdelen av Unreal Championship, la oss gå i dybden på den. 
Du kan velge mellom et sammenhengende single player-modus, der du går gjennom alle brettene i spillet i rekkefølge, og spiller gjennom alle mulige varianter etter hverandre. 
Den andre varianten er å hoppe rett inn i et hvilket som helst brett via instant action-menyen. 

Det er flere måter å spille Unreal Championship på. 
Klassisk alle-mot-alle-deathmacth er naturligvis på plass, og det samme er team deathmatch, der to lag skal drepe hverandre så fort som mulig. 
Videre har vi standard Capture The Flag, der hvert lag prøver å få tak i motstandernes flagg for å score poeng. 

De to neste variantene av spillet er hentet rett fra UT 2003: 
Bombing Run og Double Domination 
 den første modusen er en futuristisk og ultravoldelig variant av fotball, mens i den andre må laget ditt kontrollere to strategisk plasserte punkter i ti sekunder for å få poeng. 
I mellomtiden vil selvsagt det andre laget gjøre alt for å ta fra deg kontrollen. 

En ny måte å spille på er blitt inkludert i XBox-versjonen 
 Survival plasserer deg og en motstander på ett brett. 
Med en gang du har drept han, kommer det en ny, frisk fiende, mens du fortsetter med like mye helse og like mange våpen. 
Det gjelder selvsagt å holde ut så lenge som mulig. 

Innenfor alle spillmodine finnes det såkalte mutators, som vi kjenner godt fra PC-versjonene av Unreal Tournament. 
Mutators forandrer spillereglene, for eksempel blir alle våpnene ultraeffektive og kan drepe med ett skudd, eller så vokser hodet ditt i takt med alle vellykkede henrettelsene (!). 

Blodig moro 

Spillbarheten er i grunn ikke noe nytt hvis du er kjent med PC-utgavene av Unreal Tournament. 
Naturligvis gjelder det først og fremst å drepe og ikke bli drept, med noe lagbasert strategisk tenkning i tillegg. 

Brettene i spillet er for det meste like med Unreal Tournament 2003. 
Noen brett mangler, noen er helt nye, og noen har gjennomgått mindre forandringer. 
Alt i alt er likevel de fleste brettene temmelig velkjente. 
De er alle godt designet og med eksepsjonell spillflyt, men vi kunne godt tenkt oss enda flere storslåtte utendørs brett, og færre klaustrofobiske underjordiske ganger. 

I likhet med UT 2003 er det mulig å plukke opp adrenalinpiller, og når adrenalinnivået når 100, kan du, ved å trykke noen bestemte tastkombinasjoner, bli usynlig, få ekstra styrke, og lignende. 

Det som er viktig å huske på, er at de forskjellige karakterene i spillet har forskjellige egenskaper. 
Noen kan hoppe høyere, noen tåler mer, og samtlige har våpenpreferanser som gjør at de alltid starter med det foretrukne våpenet. 
Disse spesialegenskapene kan imidlertid skrus av ved hjelp av en mutator. 

God kontroll 

Spillet benytter seg av et Halo-lignende kontrollsystem: 
Den ene stikken styrer føttene, den andre styrer hodet, de to trigger-knappene brukes til å avfyre våpen, mens resten av funksjonsknappene brukes til å bytte våpen, hoppe, og så videre. 
Et stort pluss er at du kan forandre på kontrolloppsettet helt ned til enkeltknapper. 

Selv om XBoxens kontroller egner seg godt til førstepersonsspill, og fungerte utmerket i Halo, er Unreal Championship et raskere spill. 
Derfor var det noe vanskelig å venne seg til kontrollen til å begynne med, men etter en kort stund fungerte det faktisk svært bra for oss. 
For øvrig er spillets hastighet noe redusert i forhold til PC-versjonen. 

Vi anbefaler uansett alle spillere å spille gjennom opplæringsbrettet, da du får en god del nyttig kunnskap ut av treningen. 

Ser bra ut 

Visuelt er Unreal Championship svært imponerende 
 grafikken er naturligvis ikke like skarpt som på PC, men uten tvil meget bra. 
Det meste av inntrykket vi satt igjen med etter å ha spilt UT 2003 er også tilstede her  flotte animasjoner, spesialeffekter og godt teksturarbeid. 

Lyden er en ganske essensiell del av spillet, og vi anbefaler et skikkelig surround-anlegg. 
Musikksporet er, i likhet med PC-versjonen, tungt og stemningsskapende, og motstanderne skriker ut skjellsord jevnlig. 

Bra kjøp? 

Det største problemet med Unreal Championship er ikke selve spillet, men mangelen på mulighet å spille online. 
Vi har så lyst å prøve oss mot levende motstandere, men må vente et halvt år  og det frustrerer. 
Unreal Championship i dag er dessverre bare halve opplevelsen, men heldigvis av svært høy kvalitet. 

Unreal Tournament 2003 på PC skuffet oss litt på grunn av mangelen på innovasjon. 
Det er ikke tilfellet med Unreal Championship, å spille spillet på XBox ble en helt ny opplevelse 
 og vi hadde det absolutt gøy. 

Har du PC og XBox, bør du holde deg til PC-versjonen. 
Men har du bare XBox, og har lyst å delta i online-kamper du kanskje bare har hørt om tidligere, da er Unreal Championship tingen for deg. 
Men det forutsetter at du har planer om et abonnement på XBox Live når det kommer til neste år. 

Du kan også lese våre anmeldelser av Unreal Tournament og Unreal Tournament 2003 på PC. 

Vi kommer selvsagt tilbake med en ny titt på Unreal Championship når XBox Live blir tilgjengelig! 
