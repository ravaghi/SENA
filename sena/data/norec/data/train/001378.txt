Djupt inni huset med Robyn
Robyn feat. 
Röyksopp: None Of Dem (låt) 

Nydelig samarbeid, men ingen ny "Girl And The Robot". 

Mens vi venter på Robyns tre danseplater, er nå det splitter nye samarbeidet mellom henne og Röyksopp ute på nett. 

Den nye låta er monoton, mørkere enn de mer poppy sakene de har laget både sammen og hver for seg. 
Men Robyns stemme drypper av holdning, der hun messer om egen overlegenhet. 
Alle rundt henne på klubben er kjedelige etterligninger. 
Lite sexy! ifølge Robyn i teksten, og viderefører parola fra mesterverket Robyn om å være sann og original. 

"None Of Dem" markerer at vi er inne i en stim av techno-produksjoner i popen (hør for eksempel Kelis' "A Cappella"). 
Og om dette starter langt nede i deep house-dykkerklokka, vrenges til slutt ut en kjent soppsignatur. 
Popfantasten i meg venter på melodi og synes singelen "Fembot" er bedre. 
Men samtidig: søte-Robyn blir ennå mer interessant i møte med mørket. 
Röyksopp-Robyn-legeringa er fortsatt sterk, i ei låt som passer best etter midnatt. 
