Takk for at du synger på norsk, Austestad
Hans Martin Austestad treffer blink på første soloforsøk. 

ALBUM: 
Earlybird Stringband konverterte til norsk på album nummer tre, «Lassofolk» (2013), og nå har også bandets låtskriver og banjoplukker, Hans Martin Austestad, tatt skrittet fullt ut og solodebutert - på norsk. 

Eller bastard-nynorsk, som han kaller det. 

Knekte koden 
Det er et lurt trekk, for Austestad har et stort talent for låtskriving som her slår ut i full blomst. 

Ingen grunn til å «gjemme seg» bak en engelsk tekst når du har knekt koden på det språket de fleste av oss tross alt kan best! 
Det flyter så fint og uanstrengt, og han får det til å høres så enkelt ut. 

Og det er det selvfølgelig ikke. 

Og denne: 
«Rynkene i fjeset mitt / ser ut som eit kart / Med hundrevis av stiar / Nokon tråkka, andre spart» («Her var du»). 

Små ting Uten store fakter formidler han tanker rundt de små ting - som å unne seg litt dødtid eller radiotid (i denne sammenhengen for å holde seg våken i bilen!), om å møte dagen, om rynker, om å reise tilbake til hjembygda og om å gå tomhendt hjem fra fisketur. 

Pressekrivet forteller at Austestad nå spiller og synger pop, og ikke bluegrass - som i utmerkete Earlybird Stringband. 
Men, også «Med renters rente» har en duft av country og dessuten folkrock, sjøl om albumet som helhet kanskje er nærmere popsjangeren. 

Urban dialekt-pop, kaller han det sjøl. 

Variert, men ikke springende Innenfor de rammene er «Med renters rente» så variert det kan være uten at det blir sprikende. 
Det har han sjøl sørget for - som produsent. 

«Fekk ikkje fisk» 

Et annet er «Utsikt», med stryk og blås fint arrangert av Jan Martin Smørdal. 

Kort og godt 
Men hva er det med disse korte albumene for tida? 
Er et tilfeldig, eller snakker vi om en trend som går tilbake til vinylens barndom? 
Ti låter på 31 minutter og 20 sekunder er jo ingen ting! 
Det er jo så fort over! 

Fordelen er at du aldri rekker å kjede deg. 
