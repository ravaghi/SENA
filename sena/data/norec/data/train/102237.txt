Plateanmeldelse:Noah And The Whale - «Heart Of Nowhere» 

Får det fremdeles ikke til. 

ALBUM: 
INDIEPOP Noah And The Whale «Heart Of Nowhere» (Mercury/Universal) 

Ut fra navnet kunne de like gjerne vært et bergensk indieband. 
Men livet har vært brattere enn som så for de norgesaktuelle britene. 
Tross mindre hiter har de aldri nådd opp utenfor hjemlandet, og eksmedlem Laura Marling har blitt større på egen hånd. 

Tittellåten, med Anna Calvi som bandkrykke, viser hvor bra vokalist Fink kan være. 
Resten er et oppriktig forsøk på å bli et mer spenstig The Police. 
(Ikke at dét er så vanskelig.) 
Når de er virkelig livsbejaende er de ikke så verst. 
Men omslagets filmplakatnostalgi understreker kvintettens problem: 
De gjør lite nytt og de kopierer lite interessant. 

BESTE LÅT: 
«Heart Of Nowhere» 

TOR MARTIN BØE 
