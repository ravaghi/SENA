Uansvarlig
Williams' navnløse karakter er en britisk kvinne med mann og barn. 
Livet er fiskepinner til middag, «Top Gear» på TV og Arsenal som religionserstatning. 
En dag har hun et (spekulativt eksplisitt skildret) sidesprang med Jasper . 
Samtidig sprenges mannen og sønnen i filler av en selvmordsbomber på en fotballstadion. 
Denne uansvarlig elendige, sosialpornografiske sausen får deg til å synes synd på Michelle Williams. 
Hun jobber hardt, sjelfullt og helhjertet - og har sågar anlagt en upåklagelig London-aksent. 
Hun hadde fortjent noe bedre å bruke talentet sitt til. 

MORTEN STÅLE NILSEN 
