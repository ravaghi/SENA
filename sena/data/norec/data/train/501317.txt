En nyorientering
Mannen som falt til jorden 

Den kan virke bitter, pressemeldingen som følger Jori Hulkkonens nye album. 
Ni album, et nasjonalt radioprogram i ti år og tusenvis av dj-sett: 
Resultatet er likevel at ingen vet hvem Jori Hulkkonen er. 
Men her er ikke bare bitterhet, det er en viss fandeivoldskhet å spore også. 
F Communications som ga ut alle Hulkkonens album, har gått inn. 
«Man From Earth» en slags ny start. 

Det hadde vært flott å kunne melde at albumet er en ny giv for mannen som ga oss kald, skandinavisk følsomhet i discoform på albumet «When no one is watching we are invisible» i 2000. 
Men dette bærer preg av å være et sammenrask av dansegulvslåter, nesten samtlige uttværende uten at de har noe å tvære på. 
Tonen er mørkere enn tidligere, og med klar acid-innflytelse på mange låter. 
Poporienteringen svikter i grunnmuren, og musikalsk låter det tørt og innesluttet. 
Middels dansegulvsfyll. 
G 

WALTER N. WEHUS 

Enig med vår anmelder? 
Si din mening. 
