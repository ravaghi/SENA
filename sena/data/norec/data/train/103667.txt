Heidi Marie Vestrheim «Signs And Fiction»
(Bluebox/Tuba) 

Sterk stemme, sterke låter, sterkt uttrykk. 

Av en eller annen grunn tenker jeg på en dempet utgave av Alanis Morissette når jeg hører debuten til Heidi Marie Vestrheim, tidligere medlem av Atakama. 
Primært skyldes dette tekstene, som virker svært personlige uten å være påtrengende. 
Snarere fungerer de lik avanserte dagboknotater som portretterer forfatteren av dem på en veldig fin måte. 
Samtidig har Heidi Marie Vestrheim en svært uttrykksfull stemme og en fabelaktig evne til å skrive luftige og akustiske, men intense melodier. 
Både «Rings» og «Sirens» (med flotte harmonier fra Ephemeras Christine Sandtorv), samt «Favourite Song», «Desert Song» og «Time» beviser et helt spesielt låtskrivertalent. 
Vakkert! 
