Carl Haakon Waadeland «Din Råta Tjuv»
Heilo/Musikkoperatørene 

Mange utøvere i norsk folkemusikktradisjon hadde bakgrunn i militærmusikken, der trommer hadde en sentral plass. 

I deler av landet er det bevart trommeslåtter brukt blant annet i bryllup. 
Flere trommeslagere har grepet fatt i dette, blant dem jazztrommeslager Carl Haakon Waadeland som også har forsket på dette materialet. 

Trommeslåttemusikken vil nok oppleves litt sært for de fleste lyttere, men Waadeland har her brakt materialet inn i en samtidskontekst og invitert musikere som Trygve Seim, Ståle Storløkken og Terje Isungset. 

Lydbildet er helt originalt, ulikt alt annet. 
Det låter groovy, majestetisk høytidelig og fremmedartet og er definitivt engasjerende. 
Utgivelsen skiller seg ut fra det meste som gis ut og kan absolutt anbefales. 
