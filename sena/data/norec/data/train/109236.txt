Klassisk skremmer
Men hvor i alle dager ble det av første kapittel? 

Skrekkfilmfans har sikker fått med seg originalen fra 2011. 
Den kom på video i Norge. 
Og har åpenbart hatt nok kinosuksess i USA til å vekke serie-interesse. 

For du må ikke tro det er slutt med dette: 
Filmens avslutning leder rett mot chapter 3. 

Det er og blir en snodighet med dette «andre kapittelet», ettersom det i utpreget grad er bygget på og til dels refererer til den første filmen: 

Familien Lambert er hjemsøkt. 
Hvorfor det - og av hvem? 
Joda - opplegget er klassisk: 
Hjemmet er det mest utrygge av alle steder. 
Og det aller kjæreste du har, barna, er de mest utsatte av alle. 

Når vi så går over til gjenferd-delen, kan det registreres at hvitt er den nye in-fargen i goth-land. 
Sort er ut. 
Men håndverket fungerer, det; passe doser nifse usannsynligheter, som etter hvert får sin nødtørftige smule forklaring. 
Selv om lagdelingen i historien ikke alltid fattes like godt. 

Om eksorsismen ikke fungerer godt nok til riktig å knekke faenskapet, er det i alle fall tilstrekkelig til en greit utrivelig stund i kinosetet. 
