Leonard Cohen:«Songs From The Road» 

(Columbia / Sony) 

Unødvendig luksus. 

I og med at det kom en utmerket konsert-CD fra Cohens tre år lange legende av en verdensturné allerede i 2009, er dette nye livealbumet den mest overflødige utgivelsen i katalogen hans. 
«Suzanne» og den alt for allestedsnærværende «Hallelujah» går igjen, men ellers er fokuset på sanger som ikke var med på doble «Live In London». 
Lyden og fremføringene er eksellente, og Cohen høres snålt ungdommelig ut i «Closing Time» (den tredje og siste gjengangeren). 

Det er en utgivelse hvis fulle og hele poeng er å spe på Poetens Pensjonsfond. 
Det er mer enn greit - det er fortjent . 
Og som han selv synger: 
«That don't make it junk». 
Likevel: 
Kun for de som må ha alt. 

BESTE LÅT: 
«Avalanche» 

MORTEN STÅLE NILSEN 
