«Godsend»
Regi: Nick Ham. 
Med Greg Kinnear, Rebecca Romijn-Stamos, Robert De Niro, Cameron Bright. 
Amerikansk. 
Thriller/horror - 15 år, egnet voksne. 

Interessant drama forvandles til horror. 
Dårlig horror. 

Det interessante utgangspunktet er som følger: 
Et ektepar mister sin eneste sønn i en ulykke. 
Midt i svarte sorgen oppsøkes de av en briljant, men hemmelighetsfull genetiker. 
Han tilbyr dem, på nærmere oppgitte og omfattende vilkår, en komplett kopi av den avdøde åtteåring. 
Altså: en kloning. 

Så langt, så bra. 
Men etter et rekordkort svangerskap og en tosekunders barndom er deres nye sønn i ferd med å bli eldre enn sønn nr. én. 
Og da - da! 
- tar uhyggelighetene over. 
Og all verdens usannsynlig tullball, særlig når det viser seg at det elskelige barnet viser freske tendenser i retning klonet drittsekk. 
Og hvor kommer nå disse genene fra?? 

Det blir etter hvert en irriterende, usannsynlig, dårlig spilt og pinlig gjennomført bastard av en film. 
