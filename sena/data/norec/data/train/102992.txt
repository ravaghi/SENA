Pirate Love:«Narco Lux High School» 

(Kong Tiki / Musikkoperatørene) 

Godt nytt fra knark-kokongen. 

Når Oslo-bandet Pirate Love nå «tar seg sammen», er det ved å sløve ytterligere ned. 
«Narco Lux High School» er det mest narkotisk lydende norske albumet på et tiår, minst. 

Om bandet henter det meste fra Jason Pierce' «gi oss dop, ikke arbeid»-filosofi, tilsatt noen doser sekterisk eksotika og 13th Floor Elevators-psykedelia; og om den slags ikke akkurat kan kalles progressivt i 2011 - vel, så er det glimrende gjennomført: 
Livstrett vokal, som Peter Perrett halvkvalt av helium, flust med congas og det hele. 

Men er «trippen» vel kort? 
Undertegnede hadde fint klart et knusende klimaks til. 

BESTE LÅT: 
«Orchid Seeds» 

MORTEN STÅLE NILSEN 
