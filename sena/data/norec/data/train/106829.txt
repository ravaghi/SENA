Sober og sterk
Regi: Juan Solanas. 
Med Carole Bouquet, Aymar Rovera, Mercedes Sampietro, Ignacio Jiménez, Emilio Bardi. 
Argentinsk. 
Drama - 15 år. 

Sobert og inntrengende om globalt problem belyst gjennom nære menneskeskjebner. 

Den franske diva Carole Bouqet i en svært lite glamorøs rolle: 
Hun spiller en barnløs og nokså alene fransk karrierekvinne. 
For å fylle bedre et tomt liv, ønsker hun seg et barn. 
Hun drar til Argentina, til det ødslige og lite kontrollerte nordøst-territoriet, der penger er inngangsbillett til alt - også et barn. 

Hun vet hennes ærend er illegalt. 
Men mener først og fremst godt: 
Hun vil gi et barn uten odds i livet en fremtid og kjærlighet og omsorg. 

Men er det så enkelt? 

Vel: 
Den franske kvinnen møter Juana, en lutfattig kvinne, og hennes sønn. 
Juana har ingenting. 
Men hun kjemper og slåss. 
For å overleve og bevare sin verdighet. 

De to kvinnene møtes. 
Og langsomt, langsomt utvikles et slags vennskap og søsterskap. 
Som gir innsikt og ansvar. 
Og tross alt: 
Håp for fremtiden. 

En vesentlig film! 
