Damer på tur
Sympatisk men lavoktan biltur med tre voksne damer i klassisk cabriolet. 

HANDLER OM: 
Den nyblevne enken Arvilla legger ut på langtur over halve USA i en Pontiac Bonneville, sammen med sine beste venner, den bramfrie Margene og den fromme og dydige Carol. 
Arvila skal levere sin avdøde husbonds aske til hans hespetre av en datter fra et tidligere ekteskap. 
Underveis møter de noen få mennesker og utsettes for begrensede utfordringer i forhold til deres mormonske tro. 

DOM: 
Filmen er meget sympatisk og meget lite støtende og menneskelig nok og temmelig søt og greit dvelende ved et par mer alvorlige sider av livet. 
Tre gode damer på 50-og-noe er heller ikke hverdagskost i en film som dette. 
Problemet er bare at filmen aldri kommer ut av krabbegiret. 
