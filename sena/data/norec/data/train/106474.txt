Erik Faber:«Passages» 

(Epic / SonyBMG) 

Erik Faber har skrevet mesteparten selv på sitt nye album «Passages». 
Dette er en mer voksen og mer variert plate enn de to foregående han har gitt utDen melodiske musikken går inn under popbegrepet. 
Albumet spenner fra den mer smårockete innledningen «Brakes» til balladene «I love you» og «Wake by your day». 

Erik Faber har en forkjærlighet for britisk popmusikk. 
Det høres! 
Han har en god stemme, og Erik Faber utvikler seg stadig som låtskriver. 

«Passages» er ingen dårlig plate, men den klarer aldri helt å ta av og gi lytteren den store musikalske opplevelsen. 
Resultatet er «helt greit», som sørlendingene uttrykker det. 

Marte Wulff er med og gjør «Racing» til en av de beste sangene på plata. 
Både «Not over» og «Wake by your day» er over gjennomsnittet. 

ANBEFALTE KJØP: 
«Racing», «Not over» og «Wake by your day». 
