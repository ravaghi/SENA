Spillanmeldelse:«Puzzle Agent 2» 

FBIs gåteekspert Nelson Tethers får nye nøtter å knekke i «Puzzle Agent 2». 

Den lille landsbyen Scoggins i Minnesota ble rammet av en grusom katastrofe i «Puzzle Agent», da formannen på den lokale viskelærfabrikken plutselig forsvant. 
FBI-agent Tethers kom på sporet av noe stort, men byrået tok over etterforskningen, og la saken død. 

Men Agent Tethers aner ugler i mosen, og tilbringer hele sin ferie på å løse gåter i den mystiske byen. 
Resultatet er en solid oppfølger. 

«Puzzle Agent» henter inspirasjon både fra «Twin Peaks» og gåteheftet du har med deg på hytta. 
Her må du løse en rekke visuelle, matematiske og logiske gåter, samtidig som mysteriet i Scoggins utspiller seg i kulissene. 

Det er lett å kritisere denne oppfølgeren for å bringe for lite nytt til torgs. 
Her besøker vi flere av de samme stedene som i eneren, og vi møter mange av de samme karakterene. 

VG Nett Debatt: 
wwebigshow: 
Hvilke Iphone/Ipod/Ipad-spill er best? 
Diskuter spill her! 

Men dette handler ikke om rammehistorien - «Puzzle Agent» dreier om puslespillene. 
Og de byr på en passe god utfordring, der du blir sittende å telle på fingrene, finne veien ut av labyrinter, og klø deg i hodet med jevne mellomrom. 
Perfekt sommerlig underholdning. 

«Puzzle Agent 2» er en trygg oppfølger. 
Det gjør ikke mye nytt, men utvikleren sitter allerede på en vinneroppskrift som bare trenger nytt innhold fra tid til annen. 
Jeg gleder meg til fortsettelsen. 

CARL THOMAS AARUM 

PS: 
Spillet kan kjøpes fra utviklerens nettsider og App Store. 
Det koster ca. 55,- for PC og Mac-versjonen, 39,- til iPad, og 29,- til iPhone. 
Anmeldelsen er basert på iPad-versjonen. 

PUZZLE AGENT 2 Plattform: 
PC, Mac, iPhone, iPad Genre: 
Puzzle Alder: 12+ Utvikler: 
Telltale Games Utgiver: 
Telltale Games 
