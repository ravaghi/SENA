Zepto Nox A15
TEST: 
Denne 15,4-tommeren har et stilrent ytre og god ytelse, men er den verd prisen? 

Zepto bør være kjent for deg som følger litt med på DinSide, for vi har tidligere testet flere bærbare med dette merket (både med gode og dårlige resultater). 

LES OGSÅ: 

Men mye har også skjedd med Zepto på denne tiden, det tidligere norske selskapet ble først kjøpt opp av Netshop, og til slutt videresolgt til nabofolket sørpå. 
I dag sitter det nærmere hundre personer i Danmark som jobber med å skru sammen Zeptos egendesignede PC-er. 

Fordelen med å ha produksjonen tett knyttet opp mot markedet er flere - som at kundene selv kan spesifisere maskinvare etter behov og budsjett, og at ny teknologi raskt finner veien inn i produktene. 

Ved siden av Zepto driver Dell og Multicom etter denne modellen mot det norske markedet. 

Nox A15 

Zeptos nye modellserie Nox er derfor både fullt konfigurerbar og basert på den nyeste Centrino 2-teknologien. 
Den ser slik ut: 

Spesifikasjoner testmaskin: 

Intel Core 2 Duo P8600 @ 2,4 GHz 15,4" glossy skjerm i bredformat (1680 x 1050 piksler) 4 GB DDR2-minne 250 GB harddisk, 7200 RPM Nvidia GeForce 9600M GT (512 MB RAM) grafikk WLAN (a/b/g/n) Gigabit LAN 3 x USB, blåtann HDMI ut, lyd inn/ut DVD/CD-brenner, BD-leser Minnekortleser, ExpressCard/34 Integrert webkamera og mikrofon Fingeravtrykksleser Windows Vista Ultimate Dimensjoner (B/D/H): 36,1 x 25,8 x 3,8 cm Vekt 2,9 kilo (med 6-cellers batteri) 

uten 

For vår maskin (se spesifikasjoner over) ligger prisen på omtrent 17000 kronasjer uten rabatter. 

>>> Les hele testen: Zepto Nox A15 

For deg som vil rett til sakens kjerne, her er konklusjonen fra vår test: 

Konklusjon: Zepto Nox A15 er en bærbar vi stort sett er fornøyd med. 
Vi klager på ingen måte på designen, og følelsen av kvalitet i chassiset står bra til skjermen og det gode tastaturet. 
Det er også fint at du i stor grad selv kan bestemme hvor utstyrsnivået og hvor god ytelse din bærbare skal ha. 

Men det er også visse irritasjonsmomenter, som at vifta er av det mer støyende slaget, og ikke minst pekeplata som med det myke overflatebelegget ikke er følsom nok etter vår smak. 

Som vi ser det er det likevel prisen som er det store ankepunktet mot Zeptoen. 
Vi skal ikke gå inn på noen større utredning om du får mindre enn det du betaler for - for Nox A15 har noen fine detaljer - men faktum er at du med en litt hissig konfigurasjon (med mindre du passer på å få en tungt rabattert Nox) bør undersøke markedet nøye. 

Du kan nemlig spare flere tusenlapper ved å lempe litt på kravene og/eller velge en annen datamaskin - for eksempel vil en likt spesifisert Multicom JHL90+ være langt billigere (eventuelt kan du gå for den bedre Kunshan M860). 
Eller, om du ikke bryr deg spesielt om skjemoppløsning, har vi altså modeller som Acer Aspire 5930G som ligger på betydelig lavere pris. 

Og hvis det er ytelsen som teller for deg, ikke vekt og størrelse, kan du også se nærmere på hva du kan få av 17-tommere i den aktuelle prisklassen. 

Om Zepto Nox A15 totalt sett vil være en god PC til prisen kommer derfor i stor grad an på hvilket utstyrs-/ytelsesnivå du legger deg på, og hvor begeistret du er for størrelse og utseende. 

Sett for seg selv er den likevel ikke noen dårlig PC, og fortjener en svak femmer på terningen. 

>>> Les hele testen: Zepto Nox A15 
