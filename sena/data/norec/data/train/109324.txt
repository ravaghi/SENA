Film:Porno bedre enn sex? 

«Don Jon» er en mye smartere film enn den ser ut som! 

- Er porno bedre enn sex? 
Det er det bramfrie spørsmål Don Jon (Gordon-Levitt, også manus og regi) stiller seg. 
Og svaret hans blir et ubetinget «ja». 
Selv om han nedlegger drøssevis av damer, kan han ikke la pornoen være. 
Eller den frenetiske onanien. 

Helt åpenbart handler jo dette om noe så enkelt om å velge en tilsynelatende grei, ukomplisert, lett tilgjengelig og kontrollerbar drømmeverden, foran virkelig menneskelig kontakt. 

Pornoen er jo etterhvert blitt så lett tilgjengelig, at man lett kan glemme at egentlig handler den om den totale utlevering og dermed devaluering av den mest sublime form for kommunikasjon mennesker overhode rår over. 

Jons «problem» er at han etterhvert kommer nærmere inn på et par damer: 
Superheite Scarlett Johansson er tilsynelatende alt det en alfahan kan ønske seg. 
Hun er en ivrig kliner, men vår venn Jon slipper ikke helt til. 
Det tar han med ro; dama er verd å vente på. 
For hun har vel sine grunner? 

Joda, det har hun. 
Man kanskje ikke helt hva jeger Jon ser for seg. 
På den annen side: 
Noe fornuft er det kanskje i hennes mange krav? 

Så dukker den mye eldre Julianne Moore opp. 
Selv om hun er håpløs som «trofè», har hun ett og annet annet å tilføre vår mann. 

For all del: 
«Don Jon» er intet prydelig stykke film om dyd. 
Både bilder og språk er temmelig rett-på. 
Noen vil kanskje finne det støtende, andre vil med en viss vekt kunne si at det bare er ærlig. 

For min del ble jeg faktisk gledelig overrasket underveis. 
Filmen har både noe klokskap og en viss relevans i «dum» innpakning. 
Godt uttenkt komedie kan egne seg utmerket til slikt! 
