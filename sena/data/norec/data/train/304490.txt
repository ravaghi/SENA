Countrymusikkens største stjerne er tilbake
Garth Brooks gir ut sitt første album på 13 år. 

ALBUM: 
Det er gått 13 år siden forrige album med Garth Brooks, og når sant skal sies har vi vel ikke savnet ham så veldig. 

134 millioner plater 
Men han van var den største countryartisten av alle, og solgte eventyrlige 134 millioner plater og hadde 25 nummer en-singler på countrylistene. 
Til hans ettermæle hører det også at han sammen med Shania Twain har hovedskylda for at veldig mye av countrymusikken dreide i retning popen - og i Brooks' tilfelle - arenarocken. 

Brooks og Twain solgte så mange plater at det var uunngåelig at sjangeren forandret seg. 

Og det har aldri snudd, Garth har levd videre musikalsk gjennom alle han har påvirket. 

Chris Gaines 
Han prøvde seg i 1999 med et poprockalbum under et alter ego, Chris Gaines, men floppet. 
Det kom ei juleplate og et studioalbum til som Garth, men så ble det stille. 

Han trakk seg tilbake for oppdra tre døtre og opptre nå og da for å samle in penger til gode formål. 
I 2013 gjorde han 180 show i Las Vegas, og nå er han tilbake på veien - sammen med countrykona Trisha Yearwood (som synger duett på «She's Tired Of Boys»). 

Western swing Musikalsk har tida stått stille for Garth Brooks, som høres ut som da han ga seg. 
Det betyr også at en av countrymusikkens fineste stemmer er tilbake. 

Og popcountry eller ikke, det skal også sies at han er nærmere den tradisjonelle countrymusikken her, mens «Rodeo and Juliet» er herlig western swing. 

Ballademester 
Og når det gjelder countryballader, er det få som slår Garth Brooks. 
Myke låter som «Mom», «All-American Kid», «Cowboys Forever» og «Send 'Em Down The Road» treffer hjertet til dem som er åpne for sånt. 

Men det blir også vel banalt og lettvint. 

En tolker Garth Brooks er en tolker, og har bare bidratt som låtskriver på tittellåten «Man Against Machine» - som sammen med singelen «People Loving People» er albumets minst interessante låter. 
De blir bare masete i mine ører. 
Men han har en fin evne til å plukke gode låter. 

Og si at det er spennende, er derimot å ta i. 
Men han er bortimot uangripelig, Garth, og dette er så solid at han likevel ønskes velkommen tilbake. 
