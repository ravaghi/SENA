Film:Dinosaur-mas 

Dinosaurer - og dets like fra eldgamle dager - ser ut til å være en umettelig kilde til familieunderholdning i Hollywood. 
«Walking with the dinosaur» er et forsøk på å forene det beste man har av «naturfilm», med familieunderholdning slik Hollywood-formelen av en eller annen merkelig grunn krever det. 
Resultatet blir en ganske forvirret og masete miks. 

Kenneth Branaghs trygge, lærerike voiceover fra TV-serien filmen er bygget på, er byttet ut med kjente Hollywood-stemmer: 
Dinosaurene er skapninger som har følelser, forelsker seg etc. 
Om det fungerer i originalen vites ikke, i Norge vises filmen kun med norske stemmer. 
Den jobben må ha vært gjort i en fei for maken til oppjaget, kunstig og lite morsom dialog er det lenge siden jeg har sett. 
Filmen lærer dertil barna at eldgamle kjønnsrollemønster gjelder fortsatt: 
Brautende eller puslete: 
I Pachyrhinosaurus-flokken er det guttene som styrer, og jentene er jakttrofeeer å kjempe om. 
Scenografien og dinosaurene er imponerende nok: 
Den tekniske utviklingen har kommet langt siden «Jurassic Park» hva gjelder dinosaur-animasjon, og landskapene de store dyrene plasseres inn i er storslagent. 
Men filmen som sådan ville fungert bedre med propper i ørene. 

ØYSTEIN DAVID JOHANSEN 
