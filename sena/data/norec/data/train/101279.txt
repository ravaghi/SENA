Smørsanger-stjerne
Ingvar Olsen sang «Can’t Help Falling in Love» av Elvis Presley til stående applaus fra hele salen. 

- Hadde jeg hatt på en BH, hadde jeg kastet den, sa Esben Selvig. 

VG anmelder Morten Ståle Nilsens dom: 

Jøss. 
Ingvar tar en Elvis, og våger endog å frasere den ett hundre prosent egenrådig. 
Det er like dristig som klokt, når man går i sangkjempes fotefar. 
Olsens utgave er nesten like øm som originalen – om enn nærmere Jim Reeves og Bjøro Håland enn Presley. 
Med betagende «knekk» akkurat der de skal være. 
En smørsangerstjerne er født. 
