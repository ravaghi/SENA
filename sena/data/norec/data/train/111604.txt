Sett på «Machan»!
Nød lærer ikke raka menn å spille håndball. 

DOM: 
Surfer vi på en «slumfeelgood»-filmbølge? 
Det skal med én gang anføres at «Machan» hadde premiere i Italia i august 2008, omtrent samtidig med at «Slumdog Millionaire» ble vist på festivaler i USA. 
Dessuten at «Machan» er basert på en sann historie. 

Faktum er likevel at de to filmene har mye til felles. 
De underlig attraktive scenene fra kaotisk, bløt, søplete getto. 
Håpet om en vei ut som bare én-i-en-million type flaks kan bidra med. 

Man finner også spor av «elskelige stakkare»-komedier á la «The Full Monty» (1997), spesielt i filmens ikke helt forløste siste halvtime. 

Nå er ikke «Machan» bare en komedie. 
Det er også et betagende drama om immigrasjons- og asylpolitikk. 
Kvalmende tyske turister på Sri Lanka-«safari» himler med øynene, pruster og peser. 
Én av karakterene vurderer å selge den ene nyren sin. 
Og, når det store utland står for døren, smerten i atskillelsen: 
Får jeg se dem igjen? 
Hvem kommer jeg til å være om jeg gjør det? 

MORTEN STÅLE NILSEN 
