Konklusjon
I tre uker har plasma-TVen stått ved siden av gamle-TVen i stuen. 
Kommer den til å bli savnet når den i dag skal returneres? 

Lysten på flat-TV har ikke blitt mindre etter denne testen. 
Husets feminine beboer er opptatt av at TVen skal ta seg godt ut, og aksepterer denne størrelsen uten diskusjon. 
Den smale sorte kanten rundt TVen gjør at den tar seg meget godt ut i en stue der nøkternhet er viktig. 

Bildekvaliteten er helt topp, og selv om CRTen er bedre til å gjengi hvitt, foretrakk vi plasmaen som primær-TV gjennom hele testperioden. 
Den har mye bedre skarphet, og bredformatet gjør den langt bedre egnet til filmbruk. 

Flere av husets beboere skulle imidlertid ha ønsket at TVen kunne skrus på direkte i AV-modus, siden paraboltuneren gir et langt bedre bilde enn kabelen vår er i stand til. 

I boksen til høyre har vi oppsummert våre synspunkter. 
