Nike Shox FSM
Den er og ser sprekere ut enn mange konkurrenter, men er definitivt ingen lettvekter. 
Denne skoen er en Honda Accord. 

LES OGSÅ: 

Dette er den første Shox-skoen som Nike innlemmer i sin Bowerman-kolleksjon. 
På godt norsk betyr det at selskapet nå regner den som en fullverdig løpesko, ikke et trendy fashion-produkt. 

Shox ser fortsatt hipp og gatekul ut. 
Vi var derfor svært spente på hvordan den var å løpe med. 
Skuffet ble vi ikke, men det tok litt tid å venne seg til skoen. 

Skoens hoveddeler: 

Mellomsåle av videreutviklet EVA. 

Støtdempingen er fire Shox-pilarer hælen samt EVA i forfoten. 

Overdel av mesh og syntetisk lær. 
Støtdemping bak/foran: 
La det være sagt med en gang: 
Du får knapt bedre demping under hælen enn dette. 
Er du tung og trenger en solid buffer mot underlaget, får du det med disse skoene. 

Shox-pilarene, som gir assosiasjoner til basketsko, gir skoene en spesiell kvalitet. 
De har nemlig en viss fjærende effekt når du løper. 
De fleste andre dempematerialer er døde, og gir ikke noe tilbake når foten møter underlaget. 
Gir fjæringen gevinst i praksis? 

- Litt, men jeg tror ikke det har stor effekt, sa testløper A. 

En av grunnene er at hælens kontakt med underlaget er moderat med disse skoene. 
En annen er at under forfoten, som du sparker fra med, er det ingenting som fjærer. 

Nike har gitt skoene moderat demping under forfoten for å gi bedre løpsfølelse, noe de til en viss grad har. 
Alle testløperne kommenterte at skoene ga litt nedoverbakkefølelse grunnet mye demping bak og relativt lite foran. 

Testløper A mente også det var noe uvant at fire pilarer utgjør hældempingen. 
Etter noen turer med skoene var han mer vant med greiene. 
Nå synes han ikke dette gjør noe. 

- Uvant, men spennende, sa han. 

Effektivitet/fartsfølelse: 
Som nevnt skal skoene ha bedre løpsfølelse enn tidligere modeller. 
Dette er tilfelle. 
Forfot og tåball griper akseptabelt tak i underlaget, og gir godt fraspark til stabilitetssko å være. 

Et par faktorer begrenser samtidig skoenes effektivitet: 
Skoene gir ikke like naturlig rullefølelse som de beste blant konkurrentene, for eksempel Adidas A3 Adistar Control. 

Muligens er det Shox-pilarene som gjør at skoene og lesten har mindre mokkasin-faktor enn andre sko. 
Samtidig har de bedre løpsfølelse enn for eksempel Reebok Premier Road og New Balance 1220. 

Uansett er ikke dette lettvektssko, og til lange turer på asfalt funker de utmerket. 

Stabilitet/passform: 
Ifølge Nike motvirker Shox-teknologien overpronasjon, og gir god stabilitet. 

DinSides testere bekrefter at dette er tilfelle. 
Skoene gir moderat stabilitet, og passer aller best for de som overpronerer litt/noe. 
Disse løperne får en sko med passende stabilitet og kurant løpsfølelse. 

En antipronasjons-pute under tåballene skal redusere overpronasjon like før frasparket, men dette merket vi ikke mye til. 

Skoene er ikke spesielt kresne på fotbue. 
Testløperne A og C, som har høy fotbue, meldte om god nok støtte til fotbuen. 
Det samme gjorde faktisk testløper B, som har lav fotbue. 

Løpere som overpronerer mye og trenger kraftig bevegelseskontroll bør velge andre sko, for eksempel Asics-Gel Koji. 

Skoene er relativt brede med romslig tåboks og ikke fullt så fast hælgrep som på andre sko. 

Sålegrep asfalt/grus: 
Skoene satt svært godt både på asfalt og grus, og middels godt på vått underlag. 

Vekt: 
Dessverre er skoene litt tyngre enn vi skulle ønske. 
380 gram er i meste laget for lette og mellomtunge løpere. 
For mange tungvektere vil det være i orden. 

Vi synes ikke skoene føles tyngre ut enn det vekta viser, noe som alltid er et godt tegn. 
Men så kjennes de heller ikke lettere ut enn de er. 

Utseende: 
Designbevisste kan juble. 
Kun Adidas' A3-sko kan måle seg med Nikes SHox-modeller når det gjelder moderne og ungdommelig utseende. 
Enkelte gamlinger liker det ikke, men vi opplever skoenes utseende som friskt. 

Testløper B er spissformulert: 
- Litt Star Wars, jeg synes jeg ser Darth Vader i disse skoene, sa han. 

Konklusjon/løpsfølelse: 
Stilige langdistansesko som funker godt når du blir vant til Shox-teknologien. 
