Solveig Slettahjell og Slow Motion Quintet «Pixiedust»
Curling Legs/Musikkoperatørene 

Musikalsk tryllestøv 

Ikke før har hun innkassert Spellemannpris for fjorårets fulltreffer «Silver», så er Solveig Slettahjell på banen med rykende ferskt stoff. 

Denne gangen har hun og bandet på et par unntak nær forlatt standardlåtene til fordel for originale komposisjoner. 

Besetningen er den samme, men den musikalske karakteren er noe forandret siden sist, med større vekt på klangeksperimentering. 

Musikk så vel som omslagsdesign gir inntrykk av en slags fortryllelse. 
Paradoksalt nok virker ikke uttrykket så enestående lenger, men kanskje mer tidstypisk. 

Likevel er dette til å la seg fortrylle av, med mange sterke momenter. 
For eksempel flere av Peder Kjellsbys låter, som «Home» og «Little Wonder» og Slettahjells «Faith, Trust and Pixiedust». 

CARL PETTER OPSAHL 
