Astroburger:«They Came From The Sun» 

(Big Dipper/Tuba) 

Hvis det finnes et veikryss hvor de fleste aktive undergrunnsrockere og pop-gutter i hovedstaden har møtt hverandre, heter det Astroburger. 

De er fremdeles, og vil trolig for alltid, forbli et indieband for engere kretser, men det er et indieband forbundet med kvalitet i de fleste ledd, enten de rocker i sekstitallsgarasjen, i syttitallets outer space eller bare lager enkle, gromme poplåter av i dag som kysser deg kilent i øret. 

«They Came From The Sun» har alle disse elementene, og mest interessante er bidragene fra sistnevnte kategori, som «Canoe», «The Summer Of Relief» og «Paint It Grey». 
Slike låter gjør alltid hverdagen litt lysere, selv om ikke hele platen byr på lignende perler! 
