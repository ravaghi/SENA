Susan Boyle - «The Gift»
I overkant pietetsfullt. 

Fjorårets sensasjon fra «Britain's Got Talent» legger ikke bredsiden til når hun presenterer sine høytidsfavoritter bestående av både tradisjonelle julesanger og andre låter (Lou Reed, Leonard Cohen, Crowded House). 

Snarere er «The Gift» en ekstremt dempet affære der ikke engang Boyles stemmeprakt får fritt spillerom foran sparsommelige musikk- og kor-arrangementer. 
Det låter pent og pyntelig, men mangler fullstendig dynamisk fleksibilitet. 

På den annen side har iallfall ikke hennes mentor, Simon Cowell, falt for fristelsen til å sukre gullklumpen sin til jul. 
Hvorfor han har undervurdert kraften i Boyles stemme forblir likevel en gåte. 

BESTE LÅT: 
«Don't Dream It's Over» 
