Varmt om fødsel, liv, død
Regi og manus: 
Michelangelo Frammartino 

Skuespillere: 
Bruno Timpano, Nazareno Timpano, Giuseppe Fuda 

Sensur: 
Tillatt for alle 

SE TRAILER ØVERST I SAKEN! 

På overflaten registerer denne italienske filmen stemninger og tilstander på en meget stillferdig måte. 
Men i denne stille pusten, i de rolige bevegelsene og i det sakte blikket, forteller filmen om årets fire tider og om selve Tilværelsen: 
Fødsel, liv, død. 
Filmens originaltittel er noe i retning av ”Fire dreininger”, det er mye fyldigere og atskillig mer dekkende enn ”Landsbyen på toppen av fjellet”. 

Så stillferdig er filmen at, bortsett fra rop fra en liten folkemengde, er det eneste ordet som sies et enkelt ”Grazie” (”Takk”). 
Alt fortelles i omhyggelige bilder, i poengterte bilder, i bilder som iblant føles helt stofflige. 

Filmen kan oppleves helt reelt, den er klar nok til det, men om en er innstilt på å søke etter symbolbruk, føles filmen rikere/helere. 
For, nemlig: den er full av symbolikk. 
Flere av dyrenes bevegelser, blant annet, kan leses som stadier i et menneskes utvikling. 

En del publikummere vil nok oppleve dette verket som å sitte og se maling tørke. 
Og det er en underlig film. 
Men åpner du deg og har du tålmodighet, vil du oppleve at filmen griper langsomt tak i deg og til sist tviholder deg som i klør. 
Og du kommer ut og du følere deg klarere, klokere og litt gladere. 
Med andre ord: du har hatt en opplevelse av å møte ren kunst! 

SE TRAILER ØVERST I SAKEN! 
