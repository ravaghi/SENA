Med video som våpen
Modig, dramatisk, smertefull - men tross alt løfterik film om den frie presses muligheter i en ny tid. 

HANDLER OM: 
Under det dramatiske og blodige «munkeopprøret» i Burma i 2007 var det én ting detdespotiske og totalitære militærregimet ikke lykkes med: 
Å hindre resten av verden å få innsyn i ikke så lite av uhyrlighetene som foregikk. 

Dette var mulig, fordi en organisert gruppe anonyme VJs (videojournalister) dekket svært mye via opptak med små, håndholdte kameraer, som var lette å skjule. 

Dette til tross: 
De gjorde opptak med fare for liv og helse, mange av dem ble tatt, noen forsvant. 

DOM: 
Dette er en uhyre sterk film! 
Mange av bildene vil være kjente - takket være nettopp de opptakene som ble gjort, og senere spredd ut til verdens store nyhetsstasjoner. 
Dette skjedde - og skjer - for øvrig fra Oslo, via TV-stasjonen Democratic Voice of Burma (DVB). 

Filmen er et helt usedvanlig spennende dokument om tapperhet, oppfinnsomhet, fortvilelse og pågåenhet i kampen mot et av verdens mest undertrykkende regimer. 

Filmen gir dessuten håp: 
Den teknologiske utviklingen er nå blitt slik at i intet lukket hjørne av verden ikke kan belyses og rapporteres fra med bilder. 

Sånn sett: 
En av årets aller viktigste filmer! 
