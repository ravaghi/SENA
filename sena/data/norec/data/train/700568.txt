In orbit?
Afro-amerikanske harryfilmer er forskjellige fra de rosa amerikanernes. 

Forkjærligheten for ekstrem-kvinner (big mamas) og utlagte tarmfunksjoner kan av og til føles fremmed, og når Eddie Murphy er utkledd i latex, lukter det plagsomt av karriere-lik. 
Det er lenge siden Murphy spilte Alex Foley, og alle vet at han er en av de uopprettelige fiaskoene i samtida. 

«Norbit» består utelukkende av bruktsjikane. 
Gummi-skulpturen Rasputia er en så tjukk kvinne at det framstilles ekkelt at hun kysser, og i tillegg er hun barbarisk. 
Norbit er tilbakestående etter «Mot i brøstet»-modellen. 
Så kommer koselige Kate, Thandie Newton, som er tynnere enn Rasputias stemmebånd og en slags seksualitetens mor Teresa, for av grunner som fortoner seg uvirkelige selv for sexologer, elsker hun etter hvert Norbit, som har mindre IQ enn King Kong og dårligere diksjon enn Gandhi. 

Dette er en film der ingenting stemmer. 
Det er sjelden. 
