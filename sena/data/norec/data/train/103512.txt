Björn Rosenström:«Pop på svenska» 

(Rosenström musikk) 

Nytt album fra svensken som ønsker å kalle seg norgesvenn etter en rekke konserter her i landet. 

Vorspielartisten Björn Rosenström beholder nok sine mange norske fans og skaffer seg nok noen nye etter at de har hørt «Pop på svenska». 

Dette er en god popplate, mer bandpreget og mindre rølpete enn vi har hør fra Rosenström før. 

Den juristutdannede sangeren serverer variert syng-med-popmusikk med ironiske og humorfylte tekster. 
På det nye albumet hyller svensken både «Hultsfredfestivalen», mamma Magdalena og forteller hvordan det er å bli «Piercad i ollonet». 

Rosenström har laget en jevnt god plate som lever opp til platetittelen. 
