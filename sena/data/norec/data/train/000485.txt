TV Superstars
Gøy å drite seg ut med Move! 

Hvor mange ganger har ikke du dagdrømt om å bli tv-stjerne? 
Kom igjen a! 
Jeg vet at du har et lite ønske om at det var deg som var på skjermen da vinneren av Master Chef ble kåret, eller da den ene modellen i Top Model gikk av med seieren. 

Nå kan du, om ikke akkurat gjøre dette til virkelighet, i alle fall få utløp for dine fantasier om å komme på tv. 

Spill som deg selv 

TV Superstars til PlayStation 
Move bruker PlayStation Eye-kameraet til å putte ditt ansikt på tv-skjermen. 

Ta et par bilder og vips så får du en egen avatar med ditt virkelige ansikt. 
Denne bruker du til å oppnå kjendisstatus i TV Superstars lille univers. 

At det faktisk er deg selv som utfører alle oppgavene i spillet er noe av det kuleste med TV Superstars. 
Det er veldig artig å se en litt rar versjon av seg selv gjøre ting på TV. 

Da jeg testet spillet sammen med familien min, var dette noe vi hadde det uhorvelig morsomt med. 

Reality-program 

Målet i TV Superstars er, som du sikkert har skjønt, å bli tv-stjerne og kjendis. 
Derfor gjelder det å gjøre en god figur i så mange tv-show som mulig. 

For å oppnå berømmelse må du vinne ulike utfordringer i de forskjellige tv-programmene. 
Jo flinkere du er, des mer populær blir du. 

Sladrebladet TVs Magazine holder full oversikt over dine prestasjoner og holder også kål på hvilke tv-stjerner som er heite eller teite. 
Der kan du også sjekke hvor høy kjendisstatus du har i forhold til de andre deltakerne. 

Alle tv-programmene i spillet er reality-program à la Ekstrem Oppussing, Top Model og Master Chef. 
Du har også noe som minner om Wipeout, med sprøe fysiske utfordringer. 

Du kan altså gjøre alt fra å sage planker og legge gulv på et kjøkken eller gå modell på en catwalk, til å lage pannekaker eller skyte på en kjempeblink med spillfiguren din som ammunisjon. 
TV Superstars har med andre ord noe for hele familien. 

Etterhvert kan du også spille inn tv-reklamer som vises etter programmene. 
Hva med å spille inn en reklame for tannpasta eller deodorant? 

Jeg er sikker på at spesielt barn vil synes det er morsomt å se seg selv når reklamen vises. 
Hei, jeg synes jo det var kjempegøy selv! 

Gøy å drite seg ut 

I TV Superstars kan du enten spille alene eller konkurrere mot venner og familie. 
Ting som fort blir kjedelig alene, blir ofte mer artig når mange spiller sammen. 
Slik er det også med dette spillet. 

Jeg synes ikke det var spesielt gøyalt å stå alene på stuegulvet og posere på catwalken. 
Slikt gjør seg bedre i lystige lag. 

For det som er mest artig med TV Superstars er å se på hvor dumme alle de andre ser ut. 
Når man er flere er det lettere å la seg engasjere av spillet, og da blir samtidig innsatsnivået høyere. 

Det er veldig morsomt å se på hvor febrilske kroppsbevegelsene blir når man desperat prøver å fullføre en utfordring før tiden går ut. 

Jeg kommer for eksempel aldri til å glemme hvor morsom moren min så ut da det bare var sekunder igjen til alle plankene hun sagde skulle være ferdige. 
Hun hadde ikke akkurat fått 10 i stil på sagingen, men herregud så gøy det var å se på! 
Broren min og jeg holdt på å dø av latter. 

Upresise kontrollere 

TV Superstars utnytter PlayStation Move-kontrolleren til det fulle. 
Dette er ikke et spill for de late, ettersom iherdig veiving med armene er en stor del av spillet. 

Dessverre så synes jeg spillkontrollene er litt upresise. 
Tid tider i så stor grad at det ødelegger en del for spillopplevelsen. 

Jeg prøvde å kalibrere kontrollen en rekke ganger uten at jeg merket noen forbedring, og det er et stort minuspoeng for TV Superstars. 

Videre er det også ganske lang lastetid mellom de forskjellige sekvensene i spillet. 
Det går greit at ting tar tid en gang i blant. 
At lastetiden er så lang at du rekker å begynne å kjede deg mellom hver eneste aktivitet er imidlertid alt for dårlig. 

Moro for hele familien 

Tross noen minuspoeng så kan jeg likevel anbefal TV Superstars til familiekvelden i helgene. 

Du må ikke ha en tv-stjerne i magen for at dette spillet skal bli gøy. 
Og så lenge alle tåler å bli ledd av er dette et artig spill for hele familien. 

Aldersgrensen på spillet er syv år og jeg tror at spesielt barna vil ha glede av TV Superstars. 
Særlig hvis foreldrene er med på moroa 
