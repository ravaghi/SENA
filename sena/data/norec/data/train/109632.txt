Ustø genrehybrid
DVD-anmeldelse 

Regi: 
David Gordon Green Med: 
Seth Rogen, James Franco, Danny McBride 

Mer fra Judd Apatows komediefabrikk. 
Det går nok litt vel kjapt for seg der i gården nå om dagen. 
Dette forsøket på å lage en «ordentlig» actionthriller med to «stonere» (marihuanaentusiaster) i sentrum, sliter på manussiden. 
Hullene er flere og store, og disse gutta bør snarest alliere seg med noen som kan skrive troverdige kvinneroller. 
Det er ikke så veldig mye å le av, heller - filmen fungerer nesten bedre som spenningsfilm enn som komedie. 
Skrinnere med bonusmateriale enn vi er vant til fra den kanten. 
MORTEN STÅLE NILSEN 
