Absolutt kjedelig
Hva kunne Massive Attack gi oss i begynnelsen av juli 2010? 
Som forventet, omtrent ingenting. 

ARENDAL: 
Årets Hovefestival har hatt mange spennende og friske band på scenen. 
Massive Attack var frisk og kul på 90-tallet. 
Hvorfor de ble plassert som headliner torsdag, var ufattelig for mange av oss da det skjedde. 
Det var like ufattelig etter at de gikk av scenen rundt midnatt. 

Den første halvtimen brukte de til å levere de kjedelige låtene fra deres siste album, ”Heligoland”. 
Etter hvert dro de i gang noen av sine mest kjente hits fra 90-tallet. 
Vokalist Horace Andy sang på noen av dem. 
Martine Topley-Bird sang både nytt og gammelt materiale. 

Lydbildet var selvsagt rent og pent. 
Og statisk og kaldt. 
De tunge og gode basslinjene fra storhetsdagene var fraværende. 
Bunnen og substansen i Massive Attack var borte. 
Eller kanskje var det bare tiden som har løpt fra dem? 

Av og til var det ålreit å se på lyseffektene. 
Men konserten var bare kjedelig. 
Hovefestivalen booket det som bare måtte bli en flopp. 
