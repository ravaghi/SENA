How To Dress Well:«Love Remains» 

Velkledd i pysjamas. 

Den midlertidig tyskbesatte amerikaneren Tom Krell lager mikroambiente nattasoulstjerner med vokalen svevende akkurat så langt bak i lydbildet at man lurer på om høyttalerne har mistet noen skruer. 
Selvfølgelig er han kunststudent skråstrek soveromsprodusent. 

Platen er vag i mer enn en bokstavelig forstand, og åpenbart inspirert av nattetåke langt bortenfor Melkeveien. 
Vinylknitring, ekstrem togstasjonromklang og andre dubklisjeer er utrolig nok med på å styrke sammenhengen, selv om låtene for noen kan fremstå som skisser. 

Men tenk først på hvor godt Burial hadde kledd Bon Iver-vokal. 
Og hvordan resultatet hadde kledd pysj. 

BESTE LÅT: 
«Lover's Start» 

TOR MARTIN BØE 
