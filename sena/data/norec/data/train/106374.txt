House of Hiss «Greatest Hiss»
(New Records) 

Et alternativ for de med skrudd popsmak. 

Alisdair Stirling, Hans Petter Gundersen, Jørgen Træen og Kato Ådland har visstnok brukt åtte år på å fullføre albumet «Greatest Hiss». 
Under navnet House of Hiss har de snekret sammen 21 popsanger av det nokså underfundige, frodige og eksentriske slaget. 

Et utall musikere fra Bergen, blant andre Ole Kruger, Leslie Ahern, Helen Eriksen, Kristian Stockhaus og Yngve L. Sætre, samt Sean O'Hagan fra High Lamas, har bidratt. 
Resultatet er et album med popmusikk som ikke tilfredstiller noen formater. 

Alt er ikke like interessant, men tilhengere av popmusikk utenfor allfarvei har fått et alternativ til alle de andre albumene som kommer til å havne under norske juletrær. 

Anbefalte kjøp: 
«Holland Park», «In The Rain» og «Dark Sierra». 
