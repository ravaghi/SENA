FILM:Hopp og sprett 

«MAUR I ROMPA» 
Det er mengder av hopp og sprett, tjo og hei og lopper i blodet hos førsteklassingen Bram. 

Denne sympatiske nederlandske filmen er en studie i hvor ekstremt vanskelig det kan være for en pjokk å møte skolesystemets krav om stillesitting i klasserom. 
Guttungen har et klart og oppvakt hode, og er overbevist om at bein er skapt for bevegelse. 
Dette medfører uante problemer både for gutten, familien og ikke minst læreren 

Nederlandsk film er gode på å lage underholdende hverdagsdramaer fra barns nåtid. 
Også denne filmen går rett inn i gjenkjennbare situasjoner; den ofte brå overgangen fra en leken tilværelse til en skoleklasses trangere rammer. 

Filmens tone er lettfattelig, men iblant har den en overtydelig og noe klisjepreget tilnærmelse til hendelsene. 
Smart nok er den dubbet til norsk, noe som gjør den lett tilgjengelig for den unge målgruppen. 
BORGHILD MAALAND 
