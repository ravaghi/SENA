Plateanmeldelse:Cher - «Closer To The Truth» 

Hør hva som Cher. 

ALBUM: 
POP Cher «Closer To The Truth» (Warner) Cher (67) er den kuleste av alle de store divaene. 
Fordi hun er den sterkeste. 

Selv balladene hennes spruter av «han skal få angre!»-trass. 
Hun er en sann «survivor» i livet. 
Og hun har vært popstjerne i snart 50 år. 

Det er mer ved henne enn man først antar (hun ga ut et interessant selvfinansiert «singer/songwriter»-album, «Not.com.mercial», i 2000). 

Her gjør hun det de fleste helst vil at hun skal gjøre: 
Stykker opp et album i én del homsevennlige selvrespekt-«anthems» for dansegulvet; vulgære og vidunderlige, og én del overdådige powerballader à la åttitallet; ditto. 

Enskjønt «synger»? 
Cher gauler. 
Hun er en undervurdert naturkraft. 
Spill levende. 
Respekt. 

BESTE LÅT: 
«Woman's World» 

MORTEN STÅLE NILSEN 
