Dolce Gusto kaffemaskin
Kan den utfordre Nespresso? 

Kaffemaskiner som brygger espresso ved hjelp av kapsler eller pods har blitt en stor hit på det norske markedet. 
I høst lanseres to utfordrere: 
Senseo fra Philips og Nescafé Dolce Gusto fra DeLonghi. 

Vi skal teste begge, og forrige uke testet vi Senseo. 
Førsteinntrykket var meget bra. 
Men deretter gikk det bare nedover. 

Forventningene til Dolce Gusto var derfor preget av en blanding av at nå kunne det bare bli bedre - men orket vi smake mer dårlig kaffe? 

Det skulle heldigvis gå mye bedre enn vi fryktet. 
Men helt perfekt var den likevel ikke. 

Se bilder, og video, av Dolce Gusto lenger ned i artikkelen 

Rom-alderen 

Innholdsfortegnelse: 
Rom-alderenBrukervennlighetMelkekapslerHvordan smakte det? 
Konklusjon 

Nespresso-maskiner 

I tillegg til den store gode koppen, kan man lage både espresso (maskinen har 15 bar trykk) og, det kanskje mest oppsiktsvekkende: melkebaserte kaffedrikker. 
I stedet for å gå for ulike steamerløsninger får man kjøpt melkekapsler, som brukes på samme måte som kaffekapslene. 

Vi valgte å teste Dolce Gustos toppmodell, Circulo. 
Noen lot seg imponere av det iøyenfallende designet, mens det ble litt mye for andre. 
Sikkert er det ihvertfall at det har en wow-faktor som gjør at denne kaffemaskinen ikke ender opp med å gå i ett med kjøkkenveggen. 

Brukervennlighet 

Selve maskinen er plug and play for dem som har vært borti kapselkaffe før. 
Fyll på vann, skru på maskinen, vent til det lyser grønt, åpne, legge i kapsel, lukke, og skru på vannet. 
Og skru av vannet. 

Et av hovedpoengene med kapselkaffemaskiner er at det skal være enkelt. 
Sett inn kapsel, trykk på knappen og voila: 
Kaffe. 
Med Dolce Gusto er det litt mer avansert. 
Du kan velge mellom kaldt og varmt vann - og du kan selv regulere mengden vann til kaffen. 
Dette fordrer imidlertid at du må skru vannet på - og av - og må følge med mens kaffen trakter. 

De ulike kapslene kommer i pakker med anbefalt vannmengde på baksiden. 
Evt anbefalt rekkefølge, dersom du går for en av to-kapsel-kaffene, altså kaffe + melk. 

Her er tilbakemeldingene delte: 
Mens noen synes det var genialt at man selv kan regulere hvor stor og sterk kaffe man ønsker, savnet andre ett-trykk funksjonen. 
Vi er så vant til ett trykk, at det ved flere anledninger skjedde noen aldri så små uhell (og et ganske stort) - fordi den som skulle lage kaffe glemte å skru av vannet. 

Selve brettet du setter kaffekoppen på kan reguleres - i tre ulike høyder. 
Det var imidlertid så stor avstand mellom hakkene at det i realiteten ikke var mer enn ett alternativ, med mindre man går for små espressokopper. 
Dette skal forhindre sprut og søl, for det ble unektelig en del spruting. 

For hele maskinen vibrerer når man trakter kaffen, koppen danser lett på dryppbrettet og ved ett tilfelle da vi ikke satt koppen godt nok inn på brettet, hadde den blitt ristet ut dersom vi ikke hadde sett det, og reddet den i siste liten. 
Denne ristingen fører også til mye støy. 
Dolce Gusto bråker, rett og slett. 

Pluss for at maskinen slår seg automatisk av etter 20 minutter. 

Philips Saeco Xelsis Digital ID: 
Luksuskaffemaskin du styrer med fingeravtrykket ditt 

Melkekapsler 

Melk på kapsel? 
Vi må innrømme at vi var litt skeptisk, men det virket overraskende bra. 
Melkekapslene brukes på samme sted som kaffekapslene, og dersom det skulle søle litt på kapseholderen, er det bare å skylle denne. 
Alle løse deler skal forørvrig kunne gå i oppvaskmaskin. 

Vi vil tippe at dette imidlertid er mer en feature for dem som ikke vanligvis bruker melk i kaffen, men ønsker å kunne servere det til gjester, eller ta en kopp en gang iblant. 
Er du en ihuga cortado- eller kaffelattedrikker, vil du nok like bedre en maskin med steamer, eller en ekstern melkeskummer. 

Hvordan smakte det? 

Mens samtlige som fikk servert kaffe fra Senseo-maskinen da vi testet den gikk tilbake til sur automatkaffe (eller løp over veien til kaffebaren Stockfledts) etter et par hederlige forsøk, har Dolce Gusto-maskinen vært i flittig bruk den siste uken. 

Noe kan være fordi det har vært så mange ulike typer kaffe å teste. 
Flere typer vanlig kaffe, kaffe latte, cappuchino, cocochino (varm sjokolademelk med krem) i tillegg til iste og iskaffe. 

Og det er kaffen som vinner, spesielt den vanlige. 
Espressoen får ros for god crema, men det er kaffen der Dolce Gusto virkelig får vist seg frem. 
De melkebaserte kaffedrikkene ble, som nevnt over, litt for søte for oss. 
Det er sukker i alle blandingene, og vi vil helst velge om - eller hvor mye - melk vi vil ha i kaffen. 
Det er likevel et pluss at man har mulighet til å servere gjester varm melk i kaffen - og skummet var det ingen ting å utsette på! 

Det at man har mulighet til å lage kalde drikker er også et pluss, selv om begge disse var i overkant søte. 
Isteen smaker som Nestlés Ice Tea med ferskensmak man får kjøpt i butikken. 
Merk at iskuber er et must, uten dette ble det litt tamt. 

Iskaffe og iste er godt, men det er verdt å vite at det er en av sommerens store kalorisyndere og inneholder svært mye sukker. 

Konklusjon 

Til tross for at vi må trekke for støy og søte melkedrikker: 
Vi liker Dolce Gusto-kaffen. 
Og maskinen. 
Den har definitivt en stopp-faktor utseendemessig, og for deg som ikke falt helt for dette designet, finnes det enklere (og billigere) utgaver. 

Kan den måle seg med Nespresso? 
Det kommer an på hvilken type kaffe du liker. 
For mens Nespresso utelukkende lager espresso (og litt større lungo) har man her mye mer å spille på. 
Den vanlige store kopp kaffe smaker godt. 
Rett og slett. 

Vi har derfor landet på terningkast 4. 

I videoen under kan du se oss lage espresso, cappuchino, iskaffe og iste: 

Nescafé Dolce Gusto Circolo Flow Stop 
