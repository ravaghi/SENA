Hevn og humanitet
Finstemt og godt gjennomført film bygget på et nokså tradisjonelt opplegg. 

HANDLER OM: 
En ennå ung, hvit mann slipper ut fra fengsel etter ni år, etter en dom for ødeleggende vold. 

Hans offer, en farget gutt, lever ennå, sterkt funksjonshemmet. 
Guttens far og store deler av miljøet venter bare på én ting: 
Hevn. 

Mens voldsutøverens side av rase-barrieren har en helt annen tolkning - og forventning... 

DOM: 
Opplegget er nokså tradisjonelt. 
Men filmen er likevel meget severdig, takket være en solid og redelig behandling av noen av humanitetens største utfordringer: hvordan bryte barrierer, hvordan forvandle hat og sinne til innsikt og tilgivelse, hvordan vokse som menneske så man ser «de andre» som likeverdige individer. 

Det er gjort med en stille, nesten ordløs innlevelse som utmerkede skuespillere turnerer virkelig fint. 

JON SELÅS 
