Plateanmeldelse:Sigrid Moldestad 
- «Brevet til kjærleiken» 

En kjærlighetens høysang. 

På selveste Valentindagen slipper denne erfarne og allsidige folkemusikeren sin fjerde utgivelse, med ny musikk til dikt av Jan Magnus Bruheim i anledning dikterens hundreårsjubileum. 

Tekstene er sterke, og favner kjærlighetens mange nyanser fra ungdommelig lengsel til alderdommens ettertanke. 

Og Moldestads musikk er simpelthen nydelig, det samme gjelder produksjonen. 
Hun synger med en moden, overbevisende klarhet. 
Musikere som Kato Ådland, Sigbjørn Apeland, Kåre Oppheim og Anders Røine rammer hennes sang og felespill inn i et samtidsuttrykk med elementer av norsk, keltisk og nordamerikansk folkemusikk. 

«Brevet til kjærleiken» trumfer både konfekt, smykker og roser i dag. 

BESTE LÅT: 
«Brevet» 
