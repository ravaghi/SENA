Helt i ytterkanten!
Skrudd drama/beksvart komedie; definitivt en av årets horisont-utvidere! 

HANDLER OM: 
Tre unge franskmenn drar til Georgia i det tidligere Sovjetunionen. 
En av dem skal ha arvet et slott - som viser seg å være en ruin. 
De må ta buss i to dager for å nå fram. 
På en busstopp kommer en gammel mann og hans barnebarn ombord, bærende på en kiste. 
De skal til klan-fiendenes landby, der bestefar neste dag skal skytes som et ledd i en 40 år gammel blodfeide... 

DOM: 
Filmen er relaivt umulig å forholde seg til. 
Bortsett fra at den er velspilt, observant, uventet, temmelig tragisk og utspekulert morsom. 
Litt avsluttende melodramatikk faller riktignok noe utenfor filmens stramme tøylesløshet. 
Men, filmvenn: 
Dette har du ikke sett før. 
Og du vil ikke bli skuffet! 
