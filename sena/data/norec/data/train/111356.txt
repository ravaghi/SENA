Kenny Chesney:«Hemingway's Whiskey» 

(Sony) 

Velskapt for de voksne. 

Han har lagt den karibiske innflytelsen på hyllen. 
Det finnes jo allerede én Jimmy Buffett. 
På sitt trettende album fortsetter Tennessee-cowboyhatten Chesney å fylle hullet etter Garth Brooks. 
Like mye «heartlandrock» og «adult oriented pop» som country, med andre ord, og materialet drar veksler på den balladevennlige stemmen hans. 
George Jones stikker innom på den ukarakteristisk oppjagede «Small Y'all», men hovedsakelig er dette ballader av den seige og storslagne typen. 

Han gidder knapt å skrive sanger selv lenger. 
Men om «The Boys Of Fall», en bittersøt MOR-ballade i Eagles-tradisjonen, kommer på norsk radio, kan han komme til å selge plater her også. 

BESTE LÅT: 
«The Boys Of Fall» 

MORTEN STÅLE NILSEN 
