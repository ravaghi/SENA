Christian Walz:«Paint by numbers» 

(Sony Bmg) 

Fører tradisjonene fra Eric Gadd videre på sitt annet album. 

Svenske Christian Walz skriver sin funky soulpop stort sett alene, og han har også produsert albumet. 
På sitt nye album, «Paint by numbers», har han også elementer av r&b og funk i en blanding av kjappe sanger og ballader. 

Walz' musikk er ikke erketypisk svensk, men musikk som stort sett har vært gitt ut av amerikanske og britiske artister. 

Liker du soul, bør absolutt Christian Walz være en ung, fremadstormende artist å lytte til. 
Legg spesielt merke til sangene «Maybe not», «Wonderchild» og den vakre balladen «Never be afraid again». 

Her viser han til fulle sitt talent. 
