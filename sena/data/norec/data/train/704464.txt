Første plate i arkiv-serie
Willie Nelson er en aktiv 81-åring. 
Nå har han gått gjennom gamle arkivopptak, med sikte på en serie utgivelser. 

Først ut er 18 opptak gjort med storesøster Bobbie (83), av sanger de liker, noe nytt og nye versjoner av Willie-låter – slik de spiller dem i bandbussen. 
Stemningen er melankolsk og avdempet, med et balladetungt repertoar. 
Irving Berlins "What'll I do" er blant godbitene. 

Bobbie og Willie vokste opp i Abbott i Texas, og Bobbie har vært pianist i Willies The Family-band siden starten i 1973. 
"Shotgun Willie" fra samme år var første plate de samarbeidet på, og "Sad songs and waltzes" er derfra. 

Blant musikerne på opptakene finner vi bassist Bee Spears, som døde like etter i 2011. 
Beste spor: 
"What'll I do", "Who'll buy my memories?", "Laws of nature", "Walkin'". 
