Søtt og morsomt
Dette her er for de minste, både når det gjelder selve det tegnede, lengde (43 minutter) og tema. 
Animasjonen er enkel og virkningsfull, temaet dreier seg om lengsel etter trygghet, om å bry seg, tilsatt ørlite spenning, magi i form av møte med alver og nisser av lett ukonvensjonell tapping, og milde morsomheter. 

De norske stemmene har den rette form, rytme og farge (blant dem vår egen Rune Andersen på "breitt" sørlandsk), selv om det for en voksen publikummer hadde vært meget underholdende å lytte til de danske stemmene, der å nevne Lars Bom (tv-serien "Strisser på Samsø"). 

Bestemødre og/eller småbarnsforeldre: 
Ta trygt med deg den eller de minste på dette. 
