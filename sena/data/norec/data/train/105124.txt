Maria Haukaas Mittet:«Halo» 

Også denne låten har publikum valgt, men her har de gjort en mye bedre jobb (selv om det hadde vært interessant å høre Donna Summers «Last Dance» på en lørdagskveld i beste sendetid). 
Den gullkledde Mittet treffer, etter litt nervøst rusk i starten, strålende i denne vilt vanskelige Beyoncé-låten. 
Om Jay Z lukker øynene tar han nok fremdeles ikke med seg feil kone hjem, men det er tidvis nære på. 
I fjor var det hun med gullkjole som ikke vant. 
Innehaveren av årets gullkjole går nok derimot av med seieren for hele greia. 
Gi damen en glorie. 
