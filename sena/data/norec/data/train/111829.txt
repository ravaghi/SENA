Miroslav Vitous Group:«Remembering Weather Report» 

(ECM/Grappa Musikkforlag) 

Spenstig værmelding 

Bassist Miroslav Vitous var med i den første utgaven av Weather Report og kommer her med en original og spenstig hyllest til gruppen. 
Istedenfor å tolke noen av gruppens låter, søker han å gjenskape den improvisatoriske og kompositoriske estetikken som preget gruppen i starten, med sterke tråder til frijazz og den eksperimentelle jazzrocken som Miles Davis representerte på slutten av 1960-tallet. 
I «Variations on W. Shorter» danner for eksempel Shorters komposisjon «Nefertiti» en løs ramme for improvisasjon. 
Ornette Colemans melodiske «Lonely Woman» er mer trofast gjengitt. 
Bandet er samspilt og åpent med mye leken musisering. 
Gjestesolist Michel Portal på bassklarinett egger en ekstra dimensjon til musikken, og for boltre seg i «Surfing with Michael». 

ANBEFALTE KJØP: 
«Variations on Lonely Woman», «Variations on W. Shorter», «When Dvorak Meets Miles», «Surfing with Michael», «Blues Report» 
