Elskelig!
Regi: 
James L. Brooks. 
Med: 
Adam Sandler, Téa Leoni, Paz Vega, Cloris Leachman, Shelbie Bruce. 
Amerikansk. 
Komedie - 7 år, egnet ungdom/voksne. 

En ytterst elskelig, ganske så klok og stundevis alvorlig morsom historie, som taper fokus. 
En ytterst elskelig, ganske så klok og stundevis alvorlig morsom historie, som taper fokus. 

Kjempende, meksikansk alenemor drar til USA for å redde den elskede datters fremtid. 
For å skaffe penger nok må hun bli hushjelp i et rikt, «hvitt» hus. 

Der er far er en tålmodig og klok mann, dertil kjøkkensjef i verdensklasse. 
Mor er høyoktant hysterisk, bestemor systematisk alkoholiker. 
To barn er oversett - særlig av den selvdyrkende mor. 

Dette høres unektelig ut som en såpeserie. 
Men den griper dypere og underholder klart bedre. 
Nydelige spanske Paz Vegas («Sex og Lucia», «Snakk til henne») er ikke bare bedårende, her er hun en søyle av moral, sunn fornuft og sann kjærlighet. 

Ettersom hun ikke snakker engelsk, er altså dette verdier som skal oversettes inn i det «hvite» hjem - helst av den 11-årige datter. 
For noen scener!!! 

Aldeles herlig, faktisk. 
Og på sitt beste blir filmen er morsom/tragisk dveling med livets ikke uvesentlige små og store utfordringer. 

Mot slutten skifter filmen en smule fokus - og misser ørlite. 
For selv om mann og hushjelp så avgjort blir forelsket midt mellom kulturfrontene, er det andre overveielser å ta. 
Overveielsene blir uttværede, historien mister temperatur. 
