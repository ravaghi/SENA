Verdens beste Sabeltann
Årets Sabeltann-forestilling - den 15. i rekken - er morsommere, mer effektfull og litt skumlere og mer danseglad enn noen gang. 

Skuespillerne ellers er rett og slett gode, med unge Sunniva og Pinky som særlig imponerende. 
Og Siw Anita Andersen er Tanta Bassa. 
Utvilsomt. 
Det som er minst interessant i en forestilling som denne, er faktisk innholdet. 
Det er litt nytt, det er en god del velkjent - og mye «stjålet» fra fjorårets tegnefilm (kanskje det eneste hovedelement i Sabeltann-eventyret som ikke helt er innfridd). 

Men, interessant nok, det er først etter årets Sabeltann-forestilling i Kjuttaviga at også tegnefilmhistorien må regnes som «ekte Sabeltann». 

Det mest interessante med årets jubileumsforestilling er og blir om de små nye stegene, de mange nye tekniske hjelpemidlene i en slik sett avansert forestilling, fungerer som en ny runde og en ny utvidelse av Sabeltann-universet - eller -mytologien, om man vil. 

Svaret er et ubetinget «ja!». 

Imponerende, er ordet. 

PS! 
Til årets 25 forestillinger er det solgt 25 x 2300 billetter - altså, 57500 billetter; totalt utsolgt. 
Men det kan forekomme avbestillinger, ifølge dyreparkdirektør Reidar Fuglestad. 
Så det kan være et forsøk verdt å ringe Dyreparken en dag eller to på forhånd. 
