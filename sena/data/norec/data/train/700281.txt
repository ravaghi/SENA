E.T. som skogshulk hos harryene
Kubaneren Eduardo Sanchez var forfatter for og medregissør til «The Blair Witch Project», så han er ingen salamander i alligatorelva. 

Han har laget en urovekkende, paranoisk E.T.-film med troverdige Deliverance-skikkelser og et heftig tema fra sci-fi-journalistikk. 
Romvesener bortfører amerikanere og utfører ubehagelige eksperimenter på dem. 

En machobil full av våpenråner med behandlingstrengende blodsnikblikk blir jaget av merkelig skogshulk. 
På den klare nattehimmelen kommer et stjernebilde for å ta dem. 
De tar tilflukt hos avvikeren og fjernboeren Wyatt, som har en utidig historie når det gjelder aliens. 

Sanchez har laget en slags kammergrøsser fra en stygg liten garasje der fanget skogsmonster blir lenka til arbeidsbenken og utsatt for kompromissløs utskjelling. 
Mennene med Folsom-frisyrene møter sin genre-skjebne, og det går dårlig med lensmann Henderson også. 

En ny mannfolkreplikk å ta vare på, fra den alvorlig såra politimannen, da nattebrødrene sier at de skal skaffe hjelp: 

–.Fuck that. 
Give me a beer. 
