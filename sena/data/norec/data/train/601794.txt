Komplekst og originalt
Jan Bang trenger ingen introduksjon her på Sørlandet – spesielt etter en helg med Punktfestivalen hvor han er både arrangør og aktiv deltaker. 
Denne gangen holdt han også release-konsert for sitt nye album, sammen med Arve Henriksen.Bang er en ekspert på det eksperimentelle og leverer som vanlig komplekse og originale verk. 
Dynamikk er et av hans sterkeste virkemidler, men der musikken blir lagt som en skygge i bakgrunnen, føles også et savn av tilstedeværelse. 

Hans mange samarbeidspartnere har resultert i et variert album med elementer fra flere musikksjangre som klassisk, jazz, vise og armensk folkemusikk. 
På listen finner vi blant annet Arve Henriksen, Erik Honoré, pianist Tigran Hamasyan, gitaristene Stian Westerhus og Eivind Aarseth, og stemmekunstneren Sidsel Endresen. 
