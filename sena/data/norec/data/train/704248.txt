Melankoli og håp går hånd i hånd
Det finnes juleglede her, men den er av det stillferdige slaget. 

Sofia Karlsson er en visesanger av klassisk, svensk format. 
Her har hun fått med seg Martin Hederos, som siden nedleggelsen av The Soundtrack Of Our Lives har spilt i Tonbruket og med folk som Lundell og Sundström. 
Her har han funnet et gammelt piano, i møtet med Karlssons varme stemme.Det synges på svensk og engelsk, både gamle klassikere og ting de har skrevet sammen. 
Ikke noe uvanlig med dette opplegget, men det hjelper at det er to førsteklasses artister som har slått seg sammen. 

De åpner med "O helga natt", uten noe forsøk på å overgå Jussi Björling. 
De demper seg isteden godt ned, som på sine, egne flotte sanger. 

Beste spor: 
"O helga natt", "Jul jul jul", "Julkortet", "Olive tree". 
"Kom med mig". 
