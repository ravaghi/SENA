Go'modige grøss for barn
Regi: 
Peter Flinth. 
Med Sidse Babett Knudsen, Julie Zangenberg, Aksel Leth, Moritz Bleibtreu, Ole Thestrup, Fares. 
Dansk. 
Familie/grøss - 7 år, frarådes under 7. 

Godmodige grøss, passelig spenning & spøk med døden for litt større barn. 

«Fakiren fra Bilbao» er en sjelden film. 
Den fyller nemlig et reelt vakuum, med seriøs underholdning for aldersgruppen 7-12 år. 
Bra! 

Det handler om tvillingene Emma og Tom. 
De har mistet sin far, og flytter til et småsted der den vimsete og sorgfulle mamma vil starte helt på nytt. 

Det er et underlig sted, med underlige mennesker. 
Og med et underlig hus å flytte inn i! 

Morsomt, passe nifst og tett på døden, faktisk. 
Dertil hjertevarmt. 

Jo da; til tross for logiske brister og en del litt for lettvinte «snarveier»: 
Dette anbefales! 
