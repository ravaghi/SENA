Justin Bieber står for en av årets topputgivelser
Vokser i riktig retning. 

ALBUM: 
Helt siden han imponerte med sine tolkninger av Ne-Yo og Usher som purung amatørsanger, har det vært umulig å unngå R&B-innflytelsen; hos Justin Bieber. 
Et fundament som med jevne mellomrom har dukket opp i musikken hans etterhvert som karrieren gikk rett til stjernehimmels. 

Både julealbumet «Mistletoe» og fjorårets «Believe» bar tegn på hva man hadde i vente fra det stadig voksende talentet, og når 19-åringen de seneste par månedene har sluppet nye gratislåter hver mandag, har det definitivt vært som en fullblods R&B-artist.; 

R&B-blomstring; «Music Mondays»-serien har dessuten gitt oss en langt mer musikalsk moden Justin, og selv om Belieberne er en ekstremt lojal rase, er det nok en liten risiko for at noen musikalske referanser vil gå over hodet på enkelte ungpiker. 
For de av oss som derimot har ventet på Biebers fullstendige R&B-blomstring;, har de seneste månedene vært en ren og skjær glede - klimatisert av dagens «Complete My Journals»-utgivelse. 

En samling av de nevnte gratislåtene og et knippe ekstraspor, hvor Justin Bieber viser at han er i ferd med å bli et fullgodt alternativ til Usher, Trey Songz og de mer boikottutsatte Chris Brown og R. Kelly. 

Den på senere tid svært omdiskuterte R&B-kongen; dukker forøvrig opp som en av skivas gjesteartister sammen med Big Sean, Lil Wayne, Chance The Rapper og Future, men til tross for flere flotte samarbeid - spesielt med de to sistenevnte - er det først og fremst på egenhånd at Bieber leverer skivas sterkeste øyeblik. 

Karrierehøydepunkter Allerede på introduksjonssporet kommer en av hans foreløpige karrierehøydepunkter med flotte «Heartbreak», som i sin tur følges opp av en mer eller mindre perfekt string av godlåter, inkludert høydare som «All That Matters», «Hold Tight», «Roller Coaster» og den fantastiske Craig David-flørten «Recovery». 

Savnet av Tyga-monsteret «Wait For A Minute» er utvilsomt stort, men langt fra nok til å stjele fra faktumet at «Complete My Journals» ikke bare er Biebers foreløpig beste album, men også en av årets topputgivelser. 
En beroligende konstatering om at unge Justin vokser i riktig musikalsk retning. 
