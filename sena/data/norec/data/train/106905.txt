Dænsebændet:«Den peneste på Dokka» 

(Tylden) 

Dette er album nr. 14 fra Dænsebændet. 

Bandet som hovedsakelig kommer fra Snertingdal, spiller tradisjonell dansemusikk med en blanding av egne låter og versjoner av andre sanger. 
Vokalisten Arnstein Tungvåg synger på Toten-dialekt. 

På dette albumet gjør Dænsebændet også en instrumentalversjon av velkjente «Utsikt fra Fløien». 

«Den peneste på Dokka» er et album som først og fremst bør glede alle danseglade. 
Dænsebændet er gode musikere, og dette albumet viser bandets spilleglede. 
Musikalsk blir dette litt for ensformig fra sang til sang når du skal sitte og høre gjennom hele CD'en. 

Dænsebændets nye gitarist Jon Anders Narum og Kay Ronny Brobakken har produsert en plate der «Konge for en kvæld», «Tænkj på mitt hjerte» og «Je er på væg» er de sangene det svinger mest av på dette albumet. 
