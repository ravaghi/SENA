Gla'globalisering
The Very Best er brusende rytmer, jublende barnekor, froskelyder og heite gjester. 

||| 
ALBUM: 
Esau Mwamwayas samarbeid med produksjonsduoen Radioclit er et glitrende eksempel på hvordan gla?globaliseringen har preget klubbkulturen på 00-tallet. 

Man tar en i utgangspunktet lokal musikkstil, i dette tilfellet Esaus melodiske låtskriverkunst og nesten mekanisk myke malawiske vokal, og fusjonerer den med «vestlige» produksjonsgrep (svenskfranske DJ-er!) og samarbeidspartnere (Ezra fra Vampire Weekend!). 

Resultatet er i tillegg til massiv blogghype — truppens «The Very Best-mixtape» var en av fjorårets mest omtalte uoffisielle skiver — en unik tilnærming til rytmisk musikk. 

Låtene på «Warm Heart of Africa» bæres fram av Esaus nydelige vokal og spraker av idéoverskudd, brusende rytmer, jublende barnekor, froskelyder, heite gjester (M.I.A!) og en lykkerus som minner om når alt endelig, endelig går bra på slutten av «Løvenes konge». 
