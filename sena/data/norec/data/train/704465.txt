Depper møter tegner
Malcolm Middlethons katalog hører hjemme i enhver sivilisert platesamling, både albumene med Arab Strap og soloutgivelsene. 

Hans nye samarbeid med David Shrigley kan alltids tas med, selv om det ikke er like uunnværlig. 
Glasgow-guttene møttes da Shrigley lagde omslaget til Middlethons plate "A brighter beat". 

Nå har Middlethon komponert melodiene mens Shrigley står for tekstene. 
Den snakkende framføringen skjer i samarbeid med skuespillerne Gavin Mitchell og Bridget McCann og performance-artisten Scott Vermeire. 
I åpningskuttet "A toast" brukes f-ordet hyppigere enn i en parental advisory-stemplet raplåt, og det avtar ikke så mye i "Houseguest". 

Selve innholdet er tynnere, men prosjektet har sin grovkornede, skotske sjarm. 

Beste spor: 
"Houseguest", "Dear brain". 
