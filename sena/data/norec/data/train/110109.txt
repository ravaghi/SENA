Santana:«Shape Shifter» 

(Sony) 

Så var han ikke ferdig likevel. 

Carlos' forrige, «Guitar Heaven: 
The Greatest Guitar Classics Of All Time» (2010), er muligens det mest uverdig horete albumet noensinne sluppet av en betydelig artist. 

Det er derfor et sjokk å konstatere at «Shape Shifter» ikke bare er en instrumentalplate (kun ett kutt har vokal) og et «konseptalbum» tilegnet den amerikanske urbefolkningen. 
Men også - hold på sombreroen - ganske bra. 

Jeg elsker ikke den dumpe romklangen, og misliker aktivt den åttitallistiske trommelyden. 
Mye her tenderer mot «world muzak». 

Dette er uansett platen der gitaristen Santana gjenfødes. 
Tør vedde på at Prince er fornøyd. 

BESTE LÅT: 
«Shape Shifter» 
