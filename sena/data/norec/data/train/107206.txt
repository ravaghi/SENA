Lil' Kim:«The Naked Truth» 

Atlantic/Warner) 

Litt mer fengslende på sitt fjerde album. 

Kimberly «Lil' Kim» 
Jones sitter for tiden i kasjotten for å ha løyet under ed om en skyteepisode i 2001, men rappens såkalte «Queen Bee» er likevel til stede i ånden gjennom sitt fjerde album, som ironisk nok har fått navnet «The Naked Truth» - en plate som ifølge Lil' Kim selv er laget på rekordtid. 
Dette låter ikke av den grunn som hastverksarbeid, for mellom det sedvanlige disse- og pussy-preiket er det mer å hente her enn på hennes foregående utgivelser, både tekstmessig og musikalsk. 
Når det gjelder lydbildet, er det langt igjen til Missy Elliott, men beatsene har mer spenst og gjennomslagskraft, de er kanskje litt mer, ja, skal vi si fengslende, enn vi har hørt fra den fronten tidligere. 
Best er hun når hun løser opp det karakteristiske «hardcore»-soundet sitt med litt mykere r&b eller reggae - som i «Lighters Up» og «Durty». 
