LG 42LD550
Dette er gode nyheter for deg som er på budsjett. 

Pris: 5.295 
En av de billigste TV-ene i testen, og likevel et anbefalt kjøp. 

Pluss 

Det fine med alle LG-modellene i denne runden er at de, med små unntak, har det samme fine menysystemet: 

TV-en er svært enkel å stille inn takket være den glitrende bildeveiviseren, og også her får du 100Hz og bevegelseskompensasjon som reduserer flimmer og hakkete bilder. 

Spesielt det siste er det altså verdt å betale litt ekstra for, for har du først begynte å irritere deg over hakkete panoreringer og rulletekst, så er det trist når du ikke kan gjøre noe med det. 
Her er det derimot på plass, og denne TV-en duger derfor både til vanlig TV-titting og filmkvelder med dempet belysning. 

TV-en er helt ok utstyrt med tre HDMI-innganger, VGA for PC-bruk, komponent og en scartinngang. 
TV-en har også innebygget kortplass på baksiden, og også her virket RiksTV bra. 

Minus 

Sortnivået oppleves som bra – spesielt ved første øyekast. 
Sammenlignet med Sony EX500 er det likevel tydelig at du mister en god del detaljer i mørke partier, og det hele blir fort en sort masse. 

Vi konstaterer også det her er litt mer støy i bildet enn på både Sony EX500 og LG LE5300, men da satt vi også med nesen helt inni selve panelet. 

Legg forøvrig merke til at denne modellen IKKE har videofunksjon via USB-inngangen. 
Her får du altså kun sett på JPEG-bilder og spilt av musikk. 

Konklusjon 

Dette er rett og slett et godt valg for deg som er på budsjett. 

Bildekvaliteten oppleves som god i denne prisklassen, og TV-en er bedre egnet til filmkvelder i dempet belysning enn LED-modellen til LG. 
Du får også de inngangene du trenger, og TV-en er enkel å stille inn. 

Et klart anbefalt kjøp fra oss i DinSide. 

LG 42LD550 

Stor takk til MPX for lån av test-TVer 
