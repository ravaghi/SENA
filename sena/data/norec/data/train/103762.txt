Sjarmerende dansk
Regi: Pia Bovin. 
Med: 
Adam Gilbert Jespersen, Nadja Bøgild og Nour El-Foul. 
Dansk barnefilm. 
Sensur: 
Alle. 

Aksel er en sjarmerende fyr, og danske Pia Bovin forteller hans høstferiehistorie med fin sans for utfyllende detaljer og med stor sympati for den kulturklemma noen barn sitter i. 
terningkast fire 

Aksel er ikke særlig glad for å bli plassert i gruppe med to jenter når ungdomsklubben skal arrangere Barnas Grand Prix. 
De vi synge om kjærlighet, mens Aksel beundrer innvandrer-rap, gullkjeder og tøffe biler. 
Når hans egne behandler ham som en pakke de ikke helt vet hvor de skal gjøre av, bestemmer han seg for å bli dansk muslim. 

Med sympati og humor skildrer Pia Bovin barna i tiden frem til Grand Prix-finalen. 
Det er underholdende nok, men filmen blir etter hvert litt vag og utflytende. 
Mest fordi den egentlig tar opp en rekke spørsmål som angår barn, uten å lyssette noen skarpt og klart. 
