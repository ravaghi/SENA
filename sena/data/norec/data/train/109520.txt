FRANSK FOR VIDEREKOMMENDE
Smålåten, rett-på-sak og ganske alvorlig komedie, definitivt mest for et frankofilt viderekommende voksenpublikum. 

HANDLER OM: 
Sentrert rundt et landsens hus i Provence, sirkler noen mennesker: 
Den lett fortrykte og ulykkelig husmor, hennes tilreisende politikersøster, to hjelpeløse filmskapere som skal lage dokumentarfilm om politikeren, en hushjelp av nord-afrikansk opphav. 

I tillegg er den fortrykte hustru og en av filmskaperne hemmelige kjærester. 
Den andre filmskaperen er hushjelpens sønn, og derfor oppvokst i huset. 

DOM: 
Som komedie er dette skarpskårent magert. 
Som sosial rapport ganske så intelligent og omfattende. 
Som meditasjon over livets små og store ulykker & gleder, sympatisk uhysterisk. 

Som fransk film: 
Meget fransk! 
