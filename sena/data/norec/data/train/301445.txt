Norsk metal, nå også fra Mo i Rana
Allfader bør absolutt være i stand til å sette hjemstedet på metal-kartet. 

ALBUM: 
Allfader fra Mo i Rana er ikke blant de ekstremmetal-bandene som har fått mest oppmerksomhet her til lands. 

Det har både sine naturlige årsaker, men kan kanskje også virke noe ufortjent. 
Nå har det aldri vært den mest teknisk orienterte delen av sjangeren fagpressen har viet mest oppmerksomhet. 
Det til tross, Allfaders groovy og velspilte metal har absolutt noe fore. 

Gjengen kombinerer den nordiske lyden med melodisk inspirasjon fra de siste Carcass-platene, samt de monumentale riffveggene til band som Bolt-Thrower. 
Hør for eksempel episke «Titan's March». 

Produskjonsmessig sverger de til samme idealer som nevnte band, med andre ord gitarene langt frem i lydbildet og trommelyden hard og kontant uten at det låter upersonlig og livløst. 

«Black Blood Flux» er en fin blanding drops for de som liker alt fra heavy metal og thrash til black metal. 
