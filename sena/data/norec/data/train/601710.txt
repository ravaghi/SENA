Småkjedelig
Akkurat som Kurt Nilsen, så blander Silje Nergaard norske og angloamerikanske låter. 
Greit nok det, men også hos Silje fungerer det best når hun synger på morsmålet sitt, slik som på «Sonjas sang til julestjernen», hennes egen «Vintersang» og «Det var ein gong». 
Sistnevnte med Sigvart Dagsland på duettvokal. 

Det låter også fint på Paul McCartney sin «Wonderful Christmas time». 

Uttrykket og produksjonen er gjennomgående litt for glatt og polert. 
Silje Nergaard har en fin stemme, men her er det likevel lett å savne en sterkere identitet og et større særpreg. 
