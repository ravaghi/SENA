Gode, gamle Otto Jespersen
Nattskiftet på en bensinstasjon i Minnesund er såpass rolig at man for eksempel får anledning til å lese seg opp på siste nytt om farlige forbryterbander i VG, og opparbeide seg en fin paranoia. 

Her jobber sjefen Georg (Otto Jespersen) og Olav (John Brungot) da den avhoppede medisinstudenten Daniel (Mats Eldøen) ansettes som tredjemann. 

Den gjerrige og paranoide Georg er den typen sjef som kan argumentere hvem som helst i senk, og ingen saker er for små til å rulle ut de store kanonene. 
Frekkas-kjekkasen 
Olav har bijobb som artistmanager, noe som ofte kommer i konflikt med nattjobben. 
Mens den konfliktsky, nyansatte Daniel undrende gjør som han blir bedt om, og raskt utvikler en fascinasjon for Vi Menn-dama Tanja på plakat i garderoben, som viser seg å hete Siri selger bakte poteter fra en campingvogn. 

Skrudde folk 

I det mørke vinterlandskapet på småby-østlandet går stemningsassosiasjonene både til serien "Lillyhammer" og Bent Hamers film "Hjem til jul" med sin bluesy musikk og skrudde figurer. 
Men mesteparten av moroa foregår inne på bensinstasjonen. 

Etter to episoder er jeg altså ganske usikker på veien videre for "Nattskiftet". 
Her er nok av skikkelig absurde og lattervekkende episoder, bevares, som oftest med utgangspunkt i Georgs usedvanlig sære personlighet og lederegenskaper. 
Samtidig virker noen av stuntene hans noe opplagte og kalkulert politisk ukorrekte, på sedvanlig og gjenkjennelig Jespersen-vis. 
Det er tydelig at Otto Jespersen har hatt stor innflytelse på utviklingen av rollefiguren sin, på godt og vondt. 

Veien videre? 

Dyktige John Brungots rollefigur 
Olav begynner å gå på slitsom tomgang allerede i episode to, og det er vanskelig å se hvor de vil hen humoristisk med rollefiguren Daniel. 
Så langt får altså Georg dominere alt for mye, til tross for at stadig flere biroller introduseres. 
Om disse vil bidra med mer moro eller bare virvar, er jeg også usikker på etter to episoder. 

Serien er produsert av Monster Scripted for TV 2, og er basert på den islandske suksessen «Næturvaktin». 
