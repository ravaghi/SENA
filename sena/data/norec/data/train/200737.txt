Styr varmepumpen med mobilen
AiPatrol lar mobilen snakke med varmepumpen. 

Varmepumper blir stadig bedre og mer effektive også i det kalde, nordiske klimaet. 
Tekniske nyvinninger gir deg mer varme for kiloWattimene, og lar deg forhåndsinnstille når den skal skru seg av og på. 

Men hva når du ombestemmer deg, og ikke drar rett hjem fra jobb allikevel? 
Det er unødvendig at varmepumpen skal kjøre for full maskin når ingen er hjemme. 

Likeledes er det kjedelig å komme hjem til iskaldt hus, om du drar hjem en dag tidligere fra fjellet, eller noen må dra syke hjem fra jobb eller skole til iskaldt hus. 

AirPatrol er en liten enhet som lar deg styre varmepumpen med mobilen. 
Med den kan du sjekke om du har husket å skru den av eller på; og du kan legge inn varsler, slik at den gir deg beskjed om det blir for varmt eller kaldt. 

Praktisk på vinteren om du er borte lenge, for å unngå at rør og hvitevarer fryser i stykker. 

Hvilken varmepumpe bør du velge? 
LG-varmepumpe til topp i fersk test 

Enkel SMS-kontroll 

Vi testet AirPatrol rett før jul, og lot oss begeistre. 
Det fulgte med en stor og grundig brukerveiledning, men i det store og det hele var mye selvforklarende. 
I oppsettet stilte vi blant annet inn slik at vi nå får varsel når temperaturen hjemme går under ti eller over 30 grader: 

Prisen da vi testet lå på 2.995 kroner, og det koster den fortsatt de fleste steder, men vi fant den også til 1.990 kroner hos Varmepumpemesteren. 
Det er fortsatt en ganske stiv pris, selv om løsningen er smart. 

"For hytteeiere som tar turen på sparket er løsningen glimrende, samt for dem som har uforutsette arbeidstider som ikke lar seg forhåndsprogrammere. 
Som en ren "kjekt å ha" - løsning er den kanskje litt i dyreste laget," var konklusjonen da vi testet. 

Panasonic har en litt annen løsning for deg som har både Panasonic-varmepumpe og en av Panasonics Viera TV-er: 
Styr varmepumpen fra TV-en. 
