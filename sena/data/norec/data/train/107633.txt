Kikki & Roosarna:«Vad livet har att ge» 

(Tylden) 

En dansebandplate som ventelig vil glede Kikki Danielssons mest trofaste fans. 

Kikki Danielsson gjør comeback med denne platen og har tegnet kontrakt med et norsk plateselskap. 
Sammen med sitt faste band Roosarna får det danseglade publikum det de forventer, hverken mer eller mindre: grei, dansbar musikk, helt ordinært og uten store musikalske overraskelser eller fiksfakserier. 
Kikki synger godt, og hun er ikke hovedvokalist på alle sangene på platen. 

I tillegg til et OK potpourri over Kikkis tidligere slagere er «Aj aj aj» den eneste kjente sangen på platen. 

«Är du min äskling än» og «Sången från Bergen» er sammen med potpurriet platens mest vellykkede spor. 
