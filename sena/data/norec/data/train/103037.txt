Nils & Prepple:«Brent & resirkulert» 

(Crispin Glover / Musikkoperatørene) 

Låter nøyaktig slik du tror den låter. 

Forutsigbarhet er ålreit når DumDum Boys-vokalist Prepple og Raga Rockers-gitarist Nils Aune, som spilte sammen i tenårene, setter hverandre i stevne i 2011. 
Musikken, som har et hjemmelaget preg (Aune spiller alle instrumenter), låner nemlig 50% fra hver av de to moderbandene. 

Mye Stooges også, i tillegg til Zeppelin («Hvem der») og endog Kiss («Brent» er forbløffende lik «She»). 

Sluttresultatet er ikke overveldende, og er neppe ment å være det heller. 
Den norske punkgenerasjonen er blitt tilbakeskuende på eldre dager. 
OK det, så lenge nostalgien holder så trivelig nivå. 

BESTE LÅT: 
«Reiser alene» 

MORTEN STÅLE NILSEN 
