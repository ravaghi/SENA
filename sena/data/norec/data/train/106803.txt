Matti Nykänen «Ehkä otin, ehkä en»
Vokalens svar på Eddie The Eagle. 

Det har unektelig en viss underholdningsverdi når den en gang verdens beste skihopper - deretter verdens verste fyllefant og urokråke - bestemmer seg for å gi ut plate uten å ha en snev av sangstemme. 
Matti har helt klart aldri hoppet så flatt som han her gjør stemmemessig! 
Men det er neppe stemmen som skal selge denne platen, heller ikke den fabelaktig utdaterte åttitalls-heavyen - komplett med Melodi Grand Prix-oppbygging i låtene - som følger med ordutgytelsene. 
Når Matti midtveis agerer nattklubb-crooner til diskotoner (!), velger jeg helt enkelt ikke å tro mine egne ører. 
Fabelaktig hjelpeløst fra en mann som kanskje burde beskyttes mot seg selv etter hvert? 
