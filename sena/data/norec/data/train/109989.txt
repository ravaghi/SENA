Anmeldelse Chris Brown:«Nedslående» 

Popmusikkens mest profilerte kvinnemishandler er tatt inn i bransjevarmen igjen. 
Ingenting kjøper tilgivelse som suksess. 

ALBUM: 
R&B Chris Brown «Fortune» (RCA/Sony) «Fortune», oppfølgeren til fjorårets «Fame» (Brown er en mann for de dypsindige refleksjoner), er uinspirerende dusinvare-R&B, hvori opptatt store doser eurodance-«cheese» («-o-o-oh!») og litt tidsriktig «dubstep» (liksom). 
Opptil flere av sangene handler om kvinner i den settingen Brown helst ser dem: 
På en strippestang. 

Brown var først en pudding og er nå en sutrende tosk. 
Det er ingenting på «Fortune» som kommer til å bli husket om tre år. 
Eks'en hans, Rihanna, spiller i Oslo i dag. 
Hør på henne i stedet. 

BESTE LÅT: 
«Turn Up The Music» 

MORTEN STÅLE NILSEN 
