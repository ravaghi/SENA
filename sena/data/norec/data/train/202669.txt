Sony Ericsson W580i
Musikkmobil for de trenings-narkomane. 

Vårt søsternettsted Dingz.no har testet Sony Ericsson W580i og gir sportswalkmanmobilen en femmer på terningen. 

Konklusjon: 

SE W580i er en god Walkman-telefon med flere treningsfunksjoner, og sånn sett henvender den seg til deg som liker bakgrunnsmusikk til joggeturen. 
Kameraet duger til kjappe bilder utendørs og under gode lysforhold, men har du planer om å forevige innendørs-aktiviteter på kveldstid bør du hente frem digitalkameraet fra skuffen. 
Vi savner også 3G for raskere surfing på nettet og nedlasting av musikk. 

Men alt i alt er dette en telefon å bli glad i. 
Designet er lekkert med detaljer som lyseffekter på sidene. 
Walkman-spilleren er god og ekstrautstyr som medfølgende minnekort og lydkabel trekker opp inntrykket. 
Talekvaliteten er det heller ingenting å si på og synkroniseringen mot Outlook går problemfritt. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
