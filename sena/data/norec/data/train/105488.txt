Denne låta er mest spilt på Spotify noensinne
«Wake me up» av den svenske DJ-en Tim «Avicii» Bergling er den mest spilte låta i Spotify noensinne. 
Låten som ble lansert i fjor sommer er strømmet over 200 millioner ganger. 

Det er første gang noen har nådd denne milepælen, skriver Time Magazine. 
Den svenske housestjernen passerte nylig det amerikanske rockebandet Imagine Dragons, som med sin låt «Radioactive» hadde den forrige rekorden på 180 millioner avspillinger. 

- Jeg er opprømt over å bli den første artisten til å nå 200 millioner avspillinger på Spotify. 
Jeg har hatt et fantastisk år - tusen takk til alle mine fans, sier han i en pressemelding. 

Låten spilles fortsatt 3,8 millioner ganger i uka. 

- Det er fantastisk å se en svensk artist slå denne rekorden når vi nå har en stor global brukerbase, sier Spotifys pressesjef Sofie Grant til Aftonbladet. 

VGs Thomas Talseth trillet femmeren for Avicii-albummet! 
