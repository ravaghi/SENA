Brian Eno: «Small Craft On A Milk Sea»
(Warp / VME) 

Ukens beste plate fra en U2-produsent. 

Enos gjerning som popmusikkens mest innflytelsesrike har alltid vært basert på refleksjon kontra mild progresjon. 
Hans mest romantiske og poetisk titulerte album er - som forventet fra ambientens fødselshjelper - flanellmykt, skimrende og med åpenbare historiske ekko. 
Men også mer dynamisk og organisk. 
En mellomting av «Apollo» og «Passengers». 
Purister vil finne det uhørt at det nesten går an å danse til platen. 

Det er en syltynn linje mellom stillestående musikk og nytelsessyke, og at briten som 62-åring klarer å skape interessante soniske farger og teksturer som både involverer og engasjerer, holder i massevis. 

BESTE LÅT: 
«Emerald And Stone» 

TOR MARTIN BØE 
