Blass kopi
Regi: 
Paul McGuigan, med Josh Harnett, Rose Byrne, Diane Kruger. 

Hollywood kan selvfølgelig ikke la andre land få ha en thrillersuksess i fred, og har derfor laget sin egen versjon av den franske thrilleren «L' Appartement». 

Det er mulig at de langsomme, panorerende bildene fungerte bra på kino, men på skjermen blir det kjedelig, og de mange hullene i historien blir litt for tydelige til gjengjeld. 

Og mens franske Vincent Cassel har noe demonisk nevrotisk over seg, er Josh Harnett bare konvensjonelt pen. 

En like uengasjerende pakke med bonus; noen slettede scener og et par intervjusnutter. 
