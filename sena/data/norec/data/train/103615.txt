Filmmusikk «Min bror bjørnen»
(Walt Disney Records) 

Sangene på plata er typisk Phil Collins-pop. 

Phil Collins har hovedansvaret for filmmusikken til den nye Disney-filmen. 
Det hjelper litt, men ikke så mye. 
Platen fungerer heller dårlig for en som ikke har sett filmen, men vil kanskje funke som en «husker du»-plate. 

Platen inneholder en blanding av Phil Collins' originale musikk og norske oversettelser, som blant annet blir fremført av Christian Ingebrigtsen og Jorun Erdal. 
Sangene er langt fra av tradisjonell, godt Phil-Collins merke. 

Sangene på platen er typisk Phil Collins-pop, som fungerer best med den gamle Genesis-trommeslageren, og ikke like godt i ny, norsk språkdrakt. 
«Welcome» og «No way out» med Collins er best, mens balladen «Vis veien ut» er den sangen med Christian Ingebrigtsen som fungerer best. 

KURT BAKKEMOEN 
