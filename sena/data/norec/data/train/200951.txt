Burnout 3
Et av høstens absolutte må-ha-spill: 
Burnout 3 er så gjennomført og underholdende at vi har ingen problemer med å anbefale det til alle spillelskere. 

Dette spillet er faktisk farlig og burde ikke selges til hvem som helst. 
Det er tross alt så fort gjort å glemme alt som heter sosiale behov, matlyst og andre livsviktige funksjoner, fordi du bare må ta en runde til... 
Utviklerne Criterion har klart å lage et spill som har en helt perfekt balanse og vanskelighetsgrad, det er ekstremt lett å komme i gang med og du blir sakte, men sikkert sugd inn i Burnouts verden. 

LES OGSÅ: 

Burnout 3 handler om ekstrem fart og de mest spektakulære kollisjonene du noensinne har sett. 
Det er i utgangspunktet to hovedmåter å spille spillet på: 
Enten kappkjøring med motstandere, der det er fullt lovlig å krasje disse i veggene eller andre objekter, eller Crash-modusen, der poenget er rett og slett å ødelegge så mange biler som mulig. 

Spillet foregår over tre verdensdeler  USA, Europa og Asia. 
På hvert kontinent finnes det massevis av baner, og flere og flere blir låst opp etter hvert som du kommer lenger i spillet. 
Banene er selvsagt inspirert av det kontinentet du måtte befinne deg på der og da, og variasjonen en virkelig stor. 
Skogsveier, broer, motorveier og trange bygater er hvor du vil utkjempe dine slag. 

I hvert av de geografiske områdene får du et kart som viser deg alle tilgjengelige utfordringer, og du behøver ikke å følge en bestemt rekkefølge. 
De banene som er låst opp kan du spille på når du selv vil, og for gode prestasjoner får du nye biler og flere baner. 

Villmannskjøring 

Du kan altså enten kjøre med motstandere eller alene, i Crash-modusen. 
Når du kjører mot andre, er hele konseptet å presse de av veien, få de til å kollidere med motgående trafikk eller dytte dem fra en bro. 
Samtidig er det selvsagt essensielt å kjøre fort, og fartsfølelsen har Burnout 3 mer enn nok av. 
Og ikke nok med det  bilen din har innebygd turbomulighet, kalt Boost, som lades opp ved å knuse de andre bilene og utføre diverse fete triks. 
Når du får en konkurrent til å krasje, zoomer kameraet inn på vedkommende og gir deg et stylisert nærbilde av ødeleggelsene. 

Krasjer du selv, kommer et helt nytt element inn i spillet. 
Med Aftertouch-knappen kan du fremdeles styre bilen din etter at den har krasjet, selv om den tilsynelatende er ute av kontroll. 
Du kan bare flytte den så mye, men noen ganger holder det akkurat til at du klarer å blokkere veien for en av motstanderne. 
Og det scorer du poeng på. 
I Crash-modusen kan du bruke Aftertouch til å ødelegge enda flere biler. 

Kollisjonskunst 

Crash-modusen er ren poesi. 
Det handler om å kjøre inn i tett trafikkerte gater, og rett og slett foråsake mest mulig ødeleggelse. 
Jo flere biler du klarer å knuse, desto flere poeng får du. 
I tillegg er det flere powerups omkring på disse banene som gir deg ekstra penger, og for å få tak i disse må du planlegge kollisjonene dine strategisk. 
Konseptet er utrolig enkelt, men helt genialt, og vanvittig givende. 
Spesielt her kommer Aftertouch-muligheten til sin rett, og etter at du har klart å ødelegge et visst antall biler, kan du sprenge deg selv for å ødelegge enda mer. 

Jo mer stilisert kjøring og ødeleggelse du presterer, desto mer blir du belønnet med penger og poeng. 
Og alt dette gir deg nye, fete biler 
 så det er virkelig verdt strevet. 
Og spillet er temmelig stort, med en lang liste med baner og variasjoner av modusene. 
I tillegg har Burnout 3 et helt glimrende flerspillerkomponent, både på Xbox og PS2. 
Alle modusene i spillet kan spilles online, i tillegg har flerspillerdelen også noen helt egne moduser. 
Vi har kun prøvd Xbox Live-varianten, og det fungerer helt fantastisk. 

Ingen fartsdumper 

Spillet ser også helt nydelig ut grafisk, kanskje ikke helt på nivå med RalliSport Challenge 2, men i den farten legger du ikke merke til små detaljer uansett. 
Og det er fargerikt, skarpt og med flotte spesialeffekter. 

Valget av lydsporet imponerte oss dessverre ikke nevneverdig, ikke at musikken er dårlig i seg selv, men pop-punk-sjangeren passer liksom ikke helt til spillets konsept. 
Vi vil ha harry rock. 
Og 
DJen som underholder oss fra tid til annen blir litt slitsom. 
Men du kan skru ham av, og Xbox lar deg legge inn egne soundtracks  så problemet er løst. 

Det er ingen ve utenom, Burnout 3 er 100% ren moro, som gior deg sinnsyk valuta for pengene. 
Vi koste oss til de grader, og vi har fremdeles mange timer foran oss. 
Dette er et spill vi kommer til å fortsette å spille i lang tid fremover. 
Med mindre du kun har sansen for ultrarealistiske, Gran Turismo-aktige spill, er Burnout 3 helt obligatorisk. 
Du kommer til å kose deg i hjel. 
