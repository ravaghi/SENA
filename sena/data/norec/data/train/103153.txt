LMFAO:«Sorry For Party Rocking» 

(Interscope / Universal) 

Russefesten fortsetter. 
Undres hva Motown-grunnlegger og soullegende Berry Gordy sier til det hans yngste sønn og barnebarn bedriver i LMFAO (Laughing My Fucking Ass Off). 

Langt unna opphavet er det definitivt. 

Stefan og Skyler Gordy fikk årets russehit med «Party Rock Anthem», hvilket ikke er uventet. 

Her synges og rappes det (ikke særlig dyktig utført, forresten) om fest, drikking, moro og damer til forutsigbare europoprytmer, forsøksvis med noe humor. 

Og det funker i cirka to låter der danselysten virkelig får ellevilt utløp, men når platen klokker inn på en hel time er det bare hodeverk og kjedsomhet igjen. 

Men det er lov å tjene penger i den internasjonale platebransjen, det geniale er å gjøre det ved å gi ut rævva musikk. 
I så henseende har LMFAO forstått det. 
