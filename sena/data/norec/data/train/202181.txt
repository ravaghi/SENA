TERNINGKAST 5: Denon Envaya
Denon-høyttaleren har et varmt og basstungt lydbilde og er den av høyttalerne som byr på mest hva gjelder de lave frekvensene. 
Det er delte meninger om utseendet, men likefullt morsomt at det følger med fire forskjellige farger på grillen slik at du kan bruke den du synes ser best ut. 

Det relativt basstunge lydbildet passer bra til festmusikk, men vi savner litt mer i diskanten på enkelte musikktyper. 
Selv om Denon-høyttaleren er i stand til å levere sitt hva gjelder volum, må den se seg slått av Big Jambox på dette punktet, som er i en særklasse på det punktet i denne gruppa. 

For de som lar seg begeistre av paring via NFC er dette også mulig på Denon-høyttaleren, selv om vi innrømmelig ikke synes det er veldig problematisk å pare høyttalere via Bluetooth på den vanlige måten. 
Envaya støtter også AptX-teknologien som blant annet gir mindre forsinkelser i lyden, slik at den i større grad er egnet til for eksempel filmbruk. 

Vi setter et lite spørsmålstegn i forhold til mekanismen som fungerer som fot for å holde Envaya oppe – er man uheldig, ser vi for oss at den kan knekke, og da kan ikke høyttaleren lenger stå oppreist av seg selv. 
På Denon-høyttaleren opplevde vi dessuten mer hakking i lyden under avspilling enn på de andre høyttalerne. 
