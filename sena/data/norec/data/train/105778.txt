The National:«High Violet» 

(4AD/Playground) 

Emo for voksne. 

Få kan vise til en like høy, stigende kvalitetskurve som disse Brooklyn-melankolikerne har hatt siden debuten. 
Hver utgivelse er en ny topp, med «High Violet» så høyt oppe at en hærskare av voksen-emoer sporenstreks bør omfavne tristessene, og endelig gi bandet oppmerksomheten de fortjener. 

Formelen er fortsatt Matt Berningers Curtis-dystre baryton mot lag på lag med mørke strenger og tangenter, militærstramme rytmer, sporadisk bassklarinett og sart cello. 
Det geniale er den opplevd forutsigbare helheten, der hjernebunnklistrende strofer er perfeksjonert til å smyge seg så sakte inn at man ikke merker det før man er gledelig beruset og avhengig. 

BESTE LÅT: 
«Lemonworld» 
