Solodebuterer i en alder av 62!
Aldri for sent for Chrissie Hynde fra Pretenders. 

ALBUM: 
Chrissie Hynde hadde riktignok en «affære» med JP, Chrissie & the Fairground Boys og albumet «Fidelity!» i 2010, men «Stockholm» er faktisk hennes solodebut. 

Hynde ville lage «et power pop-album du kan danse til - Abba møter John Lennon». 
Det er ikke helt ueffent, men det lukter faktisk litt Roxette av det også. 

Svensk produsent Albumet låter ellers ikke så forskjellig fra Pretenders, og det skyldes selvfølgelig at amerikaneren har vært både stemmen og hovedlåtskriveren i det britiske bandet i 36 år. 

Samtidig låter det friskere, så hun har nytt godt av turen til gitaristen, medlåtskriveren og produsenten Björn Yttling (Peter, Bjorn and John) i den svenske hovedstaden. 

De benytter seg også av svenske musikere - samt gjestegitaristene John McEnroe (ja, tennisspilleren) og Neil Young (ja, kanadieren)... 

Luftig Yttling har gitt henne et luftig og moderne lydbilde der hun framstår mer som myk popstjerne enn røff rockestjerne - hvis du ser bort fra den Crazy Horse-aktige «fuzzbomba» «Down The Wrong Way». 

Åpningen «You Or No One» er en lett sommerlåt, og det kvalifiserer vel også en tittel som «Dark Sunglasses» for... 

Men albumet er noe ujevnt. 

Derimot er «Tourniquet» en fin liten hypnotisk sak i balladeform, mens avsluttende «Adding The Blue» er en lettbeint akustisk godbit. 

Men det kunne nok like godt vært Pretenders. 
