Falskmynterne fra helvete
Regi: 
Stefan Ruzowitzky. 
Tysk/østerriksk. 
Genre: 
Drama. 
Aldersgrense: 15 år, egnet voksne. 

Sterk, renslig og god historie om verdenshistoriens største falskmyntnersak - fra konsentrasjonsleieren Sachsenhausen. 

MED: Karl Markovics, August Diehl, Devid Strisow, Maria Bãumer. 

HANDELER 
OM: 
Den utrolige historien om falskmyntneren, bohemen og jøden Solomon «Sally» Sorowitsch. 
I mellomkrigstiden var han en kjent figur i Berlins underverden. 
Som jøde og kriminell havnet han i konsentrasjonsleir. 
Mot slutten av krigen hadde hans fangevoktere og torturister bruk for hans særlige talenter: 
Han ble den helt sentrale i den bankerotte tyske krigsstatens siste overlevelsesforsøk: 
Å skaffe penger ved å forfalske engelske pund og amerikanske dollar. 

DOM: 
Historien er knallsterk og god. 
Man trodde kansje de fleste konsentrasjonsleirhistoriene nå var fortalt. 
Det er de åpenbart ikke! 
Sett på bakgrunn av historiens uhyggelige arena, blir man selvfølgelig sterkt på vakt mot feiltrinn overfor dem som «bare» var vanlige ofre, og ikke levde falskmyntnernes, tross alt, meget priviligerte tilværelse. 
Men alt er gjort med tilbørlig renslighet. 
Leir-helvete finnes hele tiden som en nattsvart bakgrunn. 
Men det blir verken benyttet eller utnyttet på utilbørlig vis. 
Også en nordmann, Moritz Nachtstern, var i falskmyntnergruppen. 
Han har skrevet en bok om sine opplevelser, som gle gjenutgitt i fjor. 
