ZyXEL AC1200 USB 3.0 adapter
802.11ac gir bedre trådløs ytelse, ZyXEL har en lynrask USB 3.0 klient. 

Nye rutere er på vei fra alle de store og små produsentene av nettverksutstyr. 
De støtter den nye standarden 802.11ac som sender mer data over hver kanal på opptil tre samtidige kanaler. 
Men for å kunne utnytte dette må mottakeren også rustes opp, og her dukker det etter hvert også opp både nye bærbare maskiner i alle kategorier, fra bærbare til nettbrett og mobiler, 

Men alle bytter ikke ut ennå, og det dukker også opp oppgraderingsmuligheter for PC-brukerne. 

Vi har tidligere testet både et internt PCIe-kort og en USB-enhet. 

ZyXEL følger opp med en USB 3.0 basert klient, som gir din bærbare vesentlig bedre trådløs ytelse. 

NWD6605 Dual-band Wireless AC1200 USB Adapter 

Bak dette velklingende navnet befinner det seg en ikke helt liten USB-enhet som leveres sammen med en liten skjøtekabel. 

Man ser på USB-kontaktene både på adapteren og kabelen at de er blå, noe som betyr at de støtter USB 3.0, noe som gir gode marginer for trådløs ytelse. 

Selve adapteren har også en oppfellbar antenne, en ganske snedig løsning. 

Som det fremgår av navnet støtter den ac1200 som betyr 2 datastrømmer og 867 Mbps på 5 GHz + 300 Mbps på 2,4 Ghz båndet. 
Summen blir jo litt lavere, men man runder litt opp ... 

Rutere opererer med 3 strømmer og 1300 Mbps, men foreløpig er det bare noen få spesielle klienter som støtter dette. 

Ytelse 

Og hva klarer den i praksis? 

Vi vekslet mellom tilkobling på en USB 2.0 port og en USB 3.0 port på den samme PC-en og forskjellen var tydelig. 

Vi testet med USB 3.0 på to forskjellige rutere, og fikk ganske forskjellige målekurver. 
Men ytelsen i snitt over tid er ikke så forskjellig. 

Konklusjon 

NWD6605 er en utmerket trådløs klient som oppgraderer ytelsen på bærbare betraktelig, når du er koblet opp mot en ruter som støtter 802.11ac. 

Praktisk oppfellbar antenne og kompakt skjøtekabel sørger for enda bedre ytelse. 

ZyXEL NWD-6605 
