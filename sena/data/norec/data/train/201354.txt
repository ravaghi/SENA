Logitech QuickCam Pro 5000
Dette kameraet er siste modell i serien av kule-kameraer som Logitech har hatt på programmet i årevis. 
Den siste toppmodellen, Pro 5000, har fått en litt annen fot og forbedrede spesifikasjoner. 

Installasjon og programvare 

Siden webkameraer i første rekke brukes i forbindelse med chatte-programmer har pakken fra Logitech blitt mindre omfattende enn hos tidligere modeller. 

Det som nå støttes er avatar og face-tracking, samt de grunnleggende opptaksrutiner for stillbilder og video. 

Installasjonen gikk uten problemer. 

Montering 

Selve kameraet sitter på en bøyelig fot med hengekant og støttebøyle. 
Ved å bøye til en passe krumning på bøylen henger kameraet over kanten av skjermen, og støttes opp med bøylen mot baksiden av PC-skjermen. 

Den sitter med andre ord ikke fast på noen måte, men faller ned fra skjermen hvis du dytter på den. 

Bildekvalitet 

Det som er mest påtagelig med dette kameraet er vidvinkelen, som er langt større enn hos de andre kameraene. 
Dermed får du med deg langt med av omgivelsene, eller kan sitte nærmere kameraet enn normalt. 
Dette er spesiet praktisk når du bruker en bærbar PC. 

Bildekvaliteten er bra, oppløsningen er høy, og under gunstige lysforhold er fargegjengivelsen utmerket. 

I belysning med lysrør var fargene derimot lite tiltalende. 
Den automatiske hvitbalansen leverte et kaldt og blå/rødt bilde  i likhet med de fleste andre kameraene i testen. 

Tilbake til testforsiden 
