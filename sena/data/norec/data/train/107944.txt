Cæcilie Norby:«Paris/London» 

(Copenhagen records) 

Førstedamen innen dansk jazz med konsertopptak fra Paris og London. 

Cæcilie Norby mikser denne gangen to egne låter med kjente sanger både av Bee Gees' «How Deep Is Your Love», Joni Mitchells «Both Sides Now» og Elton Johns «Sorry Seems To Be The Hardest Word». 

Norby har en fin, innsmigrende og samtidig kraftig stemme som kler melodiene. 
Hun kompes av en sekstett, men til tross for god variasjon i låtene, blir resultatet litt ensformig og lite spennende. 
«Paris/London» mangler det lille ekstra som hadde hevet platen til tradisjonell Cæcilie Norby-kvalitet. 

Best er hun i «Cuban Sigars» og «But Not For Me». 
