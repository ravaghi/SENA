Karakter-seier
«Jeg er ikke en sånn LA-fyr som tror livet bare handler om dem» utbasunerer Stillers karakter i et øyeblikk av ekstremt lav selvinnsikt tidlig i filmen. 
«Greenberg» tegner et svært interessant psykologisk portrett av en sutrete, selvopptatt tidligere «artist», med et nervøst sammenbrudd bak seg. 

Regissør Noah Baumbach er vågal i dét han er langt mer interessert i karakterene enn den gode historien, men han lykkes: 
«Greenberg» irriterer og fascinerer, og filmen om ham er av typen du har lyst til å se på nytt straks rulleteksten er ferdig. 

ØYSTEIN DAVID JOHANSEN 
