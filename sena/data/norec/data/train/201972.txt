Konklusjon & karakter
Apolloen imponerer på utseendet, og kan være et riktig valg for deg som har lyst på en stor HD-klar modell til lavest mulig pris. 
Basert på tidligere erfaringer med Grundig ble vi likevel skuffet. 

At Apolloen ikke matcher Pioneer-modellen når det gjelder bildekvalitet er ingen overraskelse, det er fortsatt forskjell på hva du får for 15.000 og 42.000 kroner. 
Da er det et større problem at den heller ikke matcher 32-tommeren til Samsung som ligger på 10.000 kroner. 

Vi synes likevel at Apolloen har flere sterke sider: 
Den er tøff å se på og gir et solid inntrykk. 
Bildekvaliteten er imidlertid modellens svakeste punkt, og gjør at terningkastet ikke blir høyere enn en treer. 
Kort sagt: 
Grundig kan langt bedre enn det her - noe de senest beviste med sin Tharus-modell. 

Valgets kval 

For deg som allerede har bestemt deg for at du skal kjøpe en HD-klar 42" i budsjettklassen blir derfor spørsmålet om det finnes noen reelle alternativer. 
Vi har allerede testet den HD-klare konkurrenten fra SunTV 
 som nå er satt ned til 14.500 og dermed er i nøyaktig samme prisklasse. 

Bildemessig synes vi den er et bedre valg, men heller ikke denne TVen er fri for mangler. 
Blant annet er Grundigen klart enklere i bruk, og som nevnt - den ser bedre ut. 

Personlig ville vi nok spart litt til og vurdert denne Samsungen som nå fås til rundt 23.000, men stopper lommeboka på 15.000 kroner bør du også vurdere en plasma som ikke er HD-klar. 
Når det gjelder vanlig TV-signaler og DVD får du etter vår oppfatning fortsatt klart best bilde for pengene om du velger alternativene fra LG eller Panasonic. 

Minispesifikasjoner: 

42-tommers plasma-TV, med oppløsning på 1024/768 og 3000:1 i kontrast og lysstyrke på 1000 cd/m2 Oppgitte mål: 
Bredde = 106.8 cm, Dybde = 10.5 cm, Høyde = 72.5 cm. Vekt, ca 35 kg. 
Innganger: 2 x scart (1 m/RGB), 1 x 
DVI med HDCP, 1 x VGA (+ omformer til komponent - se bilde i bildespesialen), 1 x 
S-Video 
