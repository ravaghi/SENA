Tyskland 83 byr på kald krig, sterkt spiondrama og litt ufrivillig komikk
Stasi, NATO og en østtysk familie. 
Tyskland 83 tar oss med til den iskalde krigen, men denne gangen med et nytt blikk på historien. 

Mens vi sitter her oppe med vår mørke nordic noir-boble, med groteske ritualdrap og mutte, gamle etterforskere, skjer det store serieting også i andre deler av Europa. 
Franskmennene er i gang med sesong to av den mystiske Les Revenants , italienerne har laget mafia— og korrupsjonsseriene Gomorrah og 1992 , og tyskerne ga verden melankolsk og opprivende tv-drama med Krigens unge hjerter . 
Tysk tv-bransje fortsetter den fine trenden, og nå er det forholdet mellomØst-Tyskland og Vest-Tyskland som skal under lupen. 
Denne helgen har NRK endelig premiere på Tyskland 83, som er spesiell på mange måter. 
Ikke bare er det første gang en tysk serie har premiere i USA før den vises i hjemlandet, ifølge Der Spiegel er det også første gang Stasi tv-skildres fra et østtysk ståsted. 

Her er flere aktuelle spenningsserier: 

Walkman og humor 

Handlingen starter der Ronald Reagan holder sin Evil Empire -tale. 
Vi treffer en ung østtysk offiser som sendes vest for å spionere hos en NATO-general og hans stab. 
Etter hvert som Martin leverer info østover, viser det seg at ikke alle i kommuniststaten er interessert i at hans rapporter skal nå helt til topps i Sovjet. 
Hvilke interesser er det egentlig som dyrkes, hvem kan Martin stole på, hvordan forholder han seg til det nye, hemmelige regime? 
Og ikke minst: hvordan forholder han seg til NATO-generalens viltre, vestlige datter? 

Trenger du flere TV-tips? 

Kløner og roter det til 

I motsetning til skrekkhistoriene vi kjenner om Stasi-regimet, fremstår spionen Martin og hans overordnede og familie nyansert og fargerikt.Han kløner, roter det til, og prøver sitt beste, samtidig som han gjør en tung innsats for DDR óg får sansen for vestlig sjokolade og hamburger. 
Scenen da han oppdager konseptet walkman er alene verdt de første episodene, mens de mer alvorlige thrillerscenene minner om filmer som Baader Meinhof. 
Tidskoloritten er dempet og delikat, og vi får aldri insisterende tidsmarkører som skal rope at vi er på 80-tallet. 

Her er ukens beste låter: 

Den kalde krigen på frysepunktet 

Utover den naive og ufrivillige komikkeni øst møter vest, går Tyskland 83 langt for å vise hvor like og samtidig så forskjellige de to samfunnene var da den kalde krigen var på frysepunktet. 
De delte frykten for atomkrig, men vurderte konsept som "frihet" og "demokrati" på vidt forskjellige måter. 
I lyset av den østtyske frykten for sitt eget brutale regime, fremstår de unge tyskernes hat mot NATO og tysk-amerikansk samarbeid i ettertid som noe pompøs, og i Tyskland 83 sys de forskjellige ståstedenesammen til et interessant innblikk itiden da den kalde krigen var frossen som eiswein-druer. 

Les hvilke juleplater Aftenposten anbefaler i år: 

Internasjonal politikk møter familiedrama 

I hjertet av serien er uansett spionhistorien,som gjør Tyskland 83 til en slags retroversjon av Homeland , eller tysk speiling av det gnistrende dramaet The Americans . 
Internasjonal politikk møter familiedrama med vondt og spennende utfall, og Tyskland 83 spinner elegant den ene NATO-øvelsen etter den andre (legg merke til at alle episodene er oppkalt etter ekte NATO-øvelser, fiffig detalj) rundt en østtysk ufrivillig spion som plutselig får verdens skjebne i sine hender. 
Det høres kanskje voldsomt og svært ut, men Tyskland 83 imponerer stort med hvordan historien kretser rundt den uheldige ungdommen Martin. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
