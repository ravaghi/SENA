Valkyrien Allstars «Valkyrien Allstars»
GENRE: FOLKEMUSIKK/Heilo/Grappa 
Musikkforlag 

Rått, ruskete og rocka, Valkyrien Allstars har skapt sitt eget uttrykk med den norske folkemusikken i blodomløpet. 
Å sammenligne dem andre grupper, som for eksempel Gåte, er helt på jordet, for den kanskje største musikalske bragden til denne hardingfeletrioen er at de har en originalitet som gjenkjennes fra første tone. 
I dette har Tuva Syvertsens høyst særpregede stemme en stor del av æren for, men originale låter, dristige arrangementer og et usannsynlig driv koblet med dyp musikalitet er også viktige elementer. 
Produsent Aslak Dørum og gjestende musikere bidrar til spennende klanglig variasjon. 
Blant høydepunktene er Joachim Nielsens «Hvis jeg var deg» og «Reven» med Per Zanussi på sag. 
