Hjerteskjærende
Velspilt men i overkant sentimentalt om synd, skyld og soning. 

HANDLER OM: 
Ben Thomas er en skatteinspektør av den alt for nidkjære sorten: 
Han oppsøker mennesker i tide og utide. 
Og hans spørsmål blir raskt alt for personlige... 

DOM: 
Litt sånn sosialt puslespill, dette: 
I en times tid forstår man ikke aldeles hva denne skatteinspektøren holder på med i sin jakt på «gode» mennesker. 
Etter hvert blir det klarere, uten at for mye skal røpes her. 

Utover dette: 
Will Smith er dyktig i en rolle med helt usedvanlig bredt følelsesspenn, godt fulgt av folk som Rosario Dawson og Woody Harrelson. 
Det er spennende en god stund, og historien henger godt sammen. 

Men, ærlig talt, sentimentaliteten tar aldeles overhånd etter hvert etter min smak 

Så: 
Dette er nok helst en film for folk med sans for sterke og følelsesladede sosiale dramaer. 
