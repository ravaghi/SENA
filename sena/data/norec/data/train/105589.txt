Rystende barndom
En rystende vond fortelling om et barns oppvekst i en dysfunksjonell familie. 
Direkte og rått utlevert, men i overkant høylytt insisterende. 

Filmen bygger på den sanne historien om Kevin Lewis' oppvekst i særdeles dårlige familiekår i London. 
Han blir slått og bitt og holdes innestengt. 
Han får hjelp, men likevel skjer det som ofte skjer; hjelpeapparatet svikter. 
Filmen følger hans ferd fram til han som voksen bryter en ond sirkel og lander med begge bena på solsiden. 

Filmen har nerve og driv, den nærmest roper ut sitt budskap. 
Nettopp denne insisterende tonen gir en del overdrevne effekter. 
