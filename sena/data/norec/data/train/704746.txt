Ber om juling
Denne serien er snart 25 år gammel og har solgt i rundt 30 millioner eksemplarer, og det har vel en grunn. 

Kanskje er grunnen rett og slett at folk har lyst til å denge hverandre, og siden de normalt ikke kan gjøre det i virkeligheten, er Street Fighter et alternativ. 

Her møtes noen og 30 ulike figurer til kamp i alskens arenaer, men det spiller i grunnen ikke noen stor rolle hvor du er i et kampspill. 
Det spiller heller ingen rolle hvilke bakgrunnshistorier de ulike kombattantene har, men du får dem likevel. 

Det viktige er om kontrollene er intuitive og morsomme, om figurene har artige spesialgrep og om ulike figurer kjennes i hvert fall bittelitt forskjellige ut. 
Det meste her som det skal være, selv om flere av figurene i grunnen er litt unødvendige, siden de er nesten like. 

Dette er egentlig et 2D-spill i 3D-forkledning. 
Det ligner mest på pappfigurer som ligger lag på lag, og noen synes kanskje det er greit. 
Men kampopplevelsen er som den skal være. 
Det er også lett som ingenting å koble seg på online, slik at du kan banke opp kjente og ukjente. 
Folk liker altså sånt. 

Jeg er uenig med dem som mener at dette er et av de beste spillene for 3DS, men det er kjekt likevel. 
