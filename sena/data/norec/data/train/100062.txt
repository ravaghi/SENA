Karaoke-påfyll
Karaoke-konseptet «Singstar» har foreløpig ikke tatt helt av på Playstation 3. 
Nå forsøker Sony på nytt. 

Og serien har en progresjon som etteraper den du finner på PS2 til punkt og prikke: 
Her er det med andre ord ingen progresjon. 
Konseptet forblir uendret, det du betaler for er i praksis 30 nye låter. 

Det vil si, et par nyheter finner du i forhold til det første «Singstar»-spillet til PS3. 
Du kan nå synge harmonier dersom låten støtter det («California Dreamin'», for eksempel) og du kan få tilgang til låtbutikken Singstore via PSP. 

Men harmoniene er allerede tilgjengelig for de som har lastet ned en oppdatering over Internett, og både PSP-tilgangen og låtene fra disken er garantert like rundt hjørnet de også. 
Hvilket betyr at denne butikkkjøpte pakken kun er for personer som ikke kobler PS3-maskinen til nett. 

Da går de i så fall glipp av mye. 
For med nettoppkoblingen og Singstore har konseptet virkelig blomstret i forhold til PS2-utgavene, det å plukke sammen sine egne spillelister fungerer helt glimrende. 

Det blir derfor vanskelig å anmelde «Singstar Vol. 
2». 
På den ene siden er konseptet i seg selv fantastisk bra, særlig i festsammenheng. 
Men på den andre siden er de fysiske diskene nå overføldige. 

Og forresten: hvor i all verden blir det av de trådløse mikrofonene?? 
