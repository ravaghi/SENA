DIVERSE ARTISTER:«Mens vi venter» 

(Universal) 

Dette er ingen ordinær juleplate, men heller en adventsplate. 

«Mens vi venter» er en samling med kjente og kjære artister som fremfører sanger som enten er negro spirituals eller som kan knyttes mot julehøytiden. 
Her er for eksempel «Hallelujah» med Jeff Buckley, «We shall overcome» med Pete Seeger side om side med Elvis Presleys «You never walk alone», «Joy to the world» med Lionel Richie og «He got the whole world in his hand» med Mahalia Jackson. 

Kristin Asbjørnsens «I Waited so long» er eneste norske artist på platen, selv om Rolf Løvlands «You raise me up» også er med. 
Her med Russel Watson som utøver. 

«Mens vi venter» kan nytes også i andre måneder enn desember. 

Anbefalte kjøp: 
«Oh happy day» (Edwin Hawkins singers), «Joy to the world» (Lionel Richie) og «Go tell it on the mountain» (The Blind Boys of Alabama med Tom Waits). 
