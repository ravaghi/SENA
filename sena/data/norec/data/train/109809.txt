CD-anmeldelse:GOOD Music 

Premiedust eller ei - Kanye West har alltid vært et arbeidsjern med et intenst begjær for estetikk. 

ALBUM: 
HIP HOP GOOD Music «Cruel Summer» (Universal) På sin tredje store utgivelse på to år, lener han seg riktignok tilbake og lar hele artiststallen sin få skinne. 
Assortert lyrisk briljans, samt `Ye sin Midas-finger skinner sterkt på den første halvdelen, hvor de mest formidable øyeblikkene kommer fra Pusha T og Big Sean. 
Den metalliske minimalismen minner om «808s & Heartbreak», ispedd litt grandios MBDTF-drama, men dette possè-prosjektet sporer litt av når antall bidragsytere blir nok til å fylle et klasserom. 

Om Kanye hadde stilt stolryggen noe høyere, kunne «Cruel Summer» ha vært mer enn en samling fete vers på dødsbra beats. 
Men noen ganger er det nok, bare det. 

BESTE LÅT: 
«Higher» 
