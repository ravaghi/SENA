Fortsatt lovende
Hvor lenge kan man kalle en artist for løfterik og lovende? 
Kenneth Ishak har vært der lenge nå. 
Uten den store forløsningen. 
Han debuterte som sanger og sangskriver i bandet Beezewax i 1997. 
De ga ut flere ålreite album, før Kenneth Ishak satset på en solokarriere. 

Dette er hans fjerde soloalbum. 
Nå med et backingband med sterke musikere som Bent Sæther i Motorpsycho på bass. 

Det vil neppe løsne helt for Ishak denne gangen heller sett med kommersielle øyne. 
Riktignok er låten ”You lived in a world of your own” fengende nok til å sikre seg noen nye lyttere. 
Her er noen andre kremlåter også, men det skinner likevel aldri av Kenneth Ishak og hans velspillende band. 
Låtene hans ut som et sted der Sondre Lerche møter Motorpsycho, men det blir aldri originalt eller særlig spennende. 
Kenneth Ishak er en låtsnekker som kan faget sitt. 
Ikke noe mer enn det. 
