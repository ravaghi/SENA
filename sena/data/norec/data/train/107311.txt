Casino Steel:«There's A Tear In My Beer» 

(Revolution Records) 

Seig country fra bransjeveteran. 

Med dyp ærbødighet for kongen Hank Williams er Casino Steel ute igjen (i dobbelt forstand) med ny plate. 
«There's A Tear In My Beer» er en flott produsert skive - luftig og organisk - men tempoet på de mange balladene her er så trist og tungt at det nesten balanserer over til det karikerte. 

En smule variasjon her hadde vært påkrevd. 
På den annen side har Steel en begrenset, men skreddersydd stemme for countryens svarte sider, og han får utmerket vokalhjelp fra blant andre Claudia Scott, Liz-Tove Vespestad og i særdeleshet Tone Holen som Emmylou Harris'k duettpartner på «I'm So Lonesome I Could Cry». 
