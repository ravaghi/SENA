In the Country:«Sounds and Sights» 

(Rune Grammofon / Musikkoperatørene) Sommerens vakreste eventyr. 

In the Country, med Morten Quenild ved tangentene, spiller melodisk musikk det nærmest er umulig å plassere i noen bås, samtidig som det er haugevis av referanser i alle mulige retninger. 

Jazzfeelingen er der, og i «Whiteout» låter det som om Modern Jazz Quartet kommer på besøk. 
Men det er like sterke spor av annen melodisk samtidsmusikk à la Portishead, Spiritualized og Messiaen. 

Her byr kvartetten på live opptak med den fineste, detaljrike lyden du kan tenke deg. 

DVD-en «Sights» utfyller den vakre In the Country-opplevelsen ytterligere med nøktern, assosiativt billedspråk. 

Samlet byr utgivelsen på noen meditative skjønnhetsopplevelser av de sjeldne. 

BESTE LÅT: 
«Whiteout» CARL PETTER OPSAHL 
