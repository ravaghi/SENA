Vanskelig låt
Artisten Raylee (17) hadde hatt utfordringer med låten i forkant av programmet, og øvd i feil toneart. 
Likevel mente dommerne at hun klarte å gjennomføre bra, til tross for at sangen var vanskelig. 

– Taylor Swift hadde godkjent dette, sa Mona B. Riise, mens Thomas Felberg mente at hun hadde tatt på seg en stor sang. 

– 
Det er en veldig vanskelig låt og den flyter avgårde og det er ingen pusterom overhodet. 
Jeg er ganske overbevist over hvor vanskelig denne sangen er, sa han. 

Raylee – Safe And Sound (Taylor Swift) 

Pop-prinsesser må ikke synge country, de bør ikke frasere som pop-prinsesser og pop-prinsesser bør nok holde seg til sin egen sjanger. 
Raylee blir her altfor innadvendt og – ironisk nok – ender opp med å skyve publikum fra seg, ikke minst fordi hun aldri klarer å ta en eneste pustepause i løpet av låten. 
Raylee har fremdeles en finfin stemme intakt, men hun er milevis unna Taylor Swifts timing, glimt i øyet og fintfølelse. 
Det blir neppe mer country eller country-pop fra Raylees side fremover i karrieren. 
