Social Suicide:«Broken Pilgrims» 

(Brilliance / Musikkoperatørene) 

Mange har lurt på når det skulle komme noen å fylle hardcore-hullet etter Oslogruppene JR Ewing og Amulet. 
Vel, de kommer fra Bergen, heter Social Suicide og har knapt gått ut av tenårene. 
Debuten «Broken Pilgrims» er noe så sjeldent som en screamo- / hardcore-plate med angrepshissige allsangrefrenger og låter med retning, kyndig produsert av Bjarne Stensli (Harrys Gym). 

Det er en liten bragd at guttas scene-energi overføres nesten friksjonsfritt til plate, og det er pinadø godt å føle seg filleristet av en gjeng debutanter når den illsinte dronevepsen «The Last Martyrs» toner ut avslutningsvis! 

BESTE LÅT: 
«The Last Martyrs» 
