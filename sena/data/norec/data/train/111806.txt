Spillanmeldelse:Halvblods Harry-spill 

«Harry Potter og Halvblodsprinsen» er et spill som burde hatt mer magi. 

Som seg hør og bør, lanseres diverse spinoff-produkter i kjølvannet av den nye Harry Potter-filmen - «Harry Potter og Halvblodsprinsen». 

Spillet har omtrent samme konsept som filmen (og boka, naturligvis): 
Harry går sjette år på trollmannsskolen. 
Voldemort er på ferde igjen, og Galtvort er blitt et utrygt sted for Harry og vennene hans. 

Sammen med Humlesnurr jobber Harry for å bekjempe Voldemort og avsløre identiteten til den fryktede halvblodsprinsen. 
Nå er også Harry og vennene hans blitt tenåringer, og dette tilfører filmen og spillet en ny dimensjon. 

Harry og Tommy Ding konkurrerer om Gulla, og Lavendel Brun legger sin elsk på stakkars Ronny. 
Hermine er sjalu, men forsøker å holde følelsene i sjakk så godt hun kan. 

Spillet går hovedsakelig ut på at Harry skal løse oppgaver, og han går fra det ene stedet til det andre. 
Fordelen er at man slipper å gå seg bort og bruke kart. 
Det er bare å trykke på en knapp, så dukker det opp en svevende skikkelse som veileder deg. 
Slik burde det vært i flere spill! 

Harry bekjemper fiende for fiende og løser oppgave for oppgave ved hjelp av magi. 
Og her sitter magien i Wii-kontrollen, som skal vendes på, ristes og vippes på alle slags måter. 

Innimellom skal Harry lage ulike trylleeliksirer. 
Han blander rottegift, fisker, mark og ulike væsker opp i en stor heksegryte, og blander og rister det hele sammen ved hjelp av Wii-kontrollen. 
Innimellom arrangeres også de velkjente rumpeldunk-matchene, der du må styre Harry presist gjennom en mengde ringer for å vinne kampen. 

Spillets grafikk er ikke mer enn som forventet - det er passe stemningsfullt og detaljert. 
Det er godt driv i spillet, men det kan bli vel repeterende stadig å lage trykkeeliksirer og ha rumpeldunkmatcher og trollmannsdueller. 
