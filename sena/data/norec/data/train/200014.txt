120 GB Seagate Momentus 2,5"
Små disker med stor kapasitet og god ytelse har vi alltid ønsket oss - Seagate Momentum leverer en svært overbevisende disk. 

Lagringskapasitet på bærbare er ikke lenger noe problem. 
Med Seagates største utgave i Momentus-serien på hele 120 GB, har du nok av plass nesten uansett bruksområde. 
De som trenger mer plass tilhører helt spesielle grupper brukere, som uansett må ty til ekstern lagring. 
Da tenker vi på profesjonelt bruk innen foto, video og lyd. 

Kapasitetsøkningen skyldes økt lagringstetthet, det er bare 2 plater i diskenheten, som har standardhøyden på 9,5 mm. 

På kjøpet får man som kjent raskere skriving og lesing, og støynivået blir like lavt som hos enklere disker med liten roterende masse. 

Strømforbruket blir også lavt, Seagate sammeligner strømforbruket med mange 4200 RPM disker. 

Ytelse 

Disken leveres både i standard ATA og S-ATA. 
Vi testet standardutgaven, det er fremdeles ikke så mange bærbare som støtter intern S-ATA. 
S-ATA har høyere overføringshastighet fra bufferminnet på disken til kontrolleren i PCen, og støtter i tillegg NCQ (Native Command Queing) som optimaliserer posisjoneringen av hodene etter en analyse av trafikkmønsteret, basert på data som ønskes lest/skrevet til en hver tid. 

Skrivehastigheten startet på 33 MB/sek og falt av mot i underkant av 20 MB/sek. 
Dette gir et gjennomsnitt på 27,3 MB/sek som er meget bra. 

Lesehastigheten startet på over 40 MB/sek og falt til 27 MB/sek, dette er også en meget bra ytelse. 

Aksessiden på 16,8 ms, også en helt akseptabel prestasjon. 

Støynivå 

Denne disken er svært stillegående. 
Støynivået er så lavt at det ikke var mulig å måle det i forhold til bakgrunnstøyen, selv ikke inne i vår isolerte støykasse. 

Ved å legge øret helt inntil disken kunne vi såvidt høre rotasjonsstøy, det eneste som er såvidt hørbart er små klikkelyder fra hodemekanismen. 
For alle praktiske formål er denne disken nærmest lydløs. 

Konklusjon 

Seagate Momentus 5400.2 er en rask og stillegående disk, som gir deg romslig kapasitet i din bærbare, eller kompakt og høy kapasitet montert i et eksternt kabinett. 
Den vil også være et utmerket valg i en stuePC. 

Seagate Momentus finnes i størrelser fra 40 GB og oppover. 
