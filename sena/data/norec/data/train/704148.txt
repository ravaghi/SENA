Søstrenes vei fra pønk til pop
Bleached: 
"Ride your heart" (Dead Oceans) 

Søstrene Jennifer og Jessie Clavin var med i Los Angeles-bandet Mika Miko, fem jenter som spilte pønk. 
Etter oppløsningen i 2010 har de tatt med seg energien videre til Bleached og blandet den med solskinnsrock fra hjemstaten og pop fra 60-tallets jentegrupper. 
Det er en forholdsvis sikker oppskrift. 
Clavin-søstrene har droppet eksperimenteringen til fordel for søte melodier, tøff vokal og stødig komp. 
Der Black Flag før var et forbilde, er nå Blondie en veiviser. 
Bleached føyer seg pent inn blant dagens navn som Dum Dum Girls og Vivian Girls, og det er aldri feil å åpne en poppønkplate med en tittel som "Looking for a fight". 
Der får i tillegg Jessie vist fram bassen sin, mens Jennifer har stemmen som skal til. 

Beste spor: 
"Looking for a fight", "Dreaming without you", "When I was yours". 
