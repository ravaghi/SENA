The Beta Band:«Heroes To Zeroes» 

(Regal/EMI) 

Musikk fra roterommet - intrikat og fengslende. 

The Beta Band er muligens selvironiske (eller bitre) i sin nye albumtittel, ettersom skottene ble sett på som britisk rocks redning ved årtusenskiftet. 
Det ble rimelig stille rundt de psykedelisk anlagte rockerne, men det betyr ikke at de helt har glemt å lage strålende musikk. 
«Heroes To Zeroes» er en innfløkt plate. 
Studionerdene tar leken ut i ytterligheter i orkestrering og arrangementer, men i bunn ligger fremdeles disse svevende og luftige melodilinjene - og harmoniene - som peker i rett linje tilbake til både Beatles og det beste av den britiske folk-popen fra tretti år tilbake. 
Selve eksperimenteringen tar litt overhånd mot slutten av platen, men det er fremdeles ingen som skriver popmusikk som The Beta Band. 
På godt og vondt. 
