Tingsek:«Too Many Feelings At The Same Time» 

(V2 / Universal) 

Skranglete, svensk kjeller-soul. 

I Norge har Magnus Tingsek hittil vært mest kjent som kjæresten til Lise Karlsnes (ja da, hun får sin spesielle takk i coveret!), men hjemme i Sverige er han allerede et etablert artistnavn. 
Tingsek har funnet sin helt egen slentrende soul-nisje som han rendyrker med stadig større hell. 
Riktignok fremstår produksjonen (av Magnus selv og storebror Anders) en smule mørk og dunkel, men Tingsek skriver såpass lyse låter at balansen gjenopprettes. 

Han har også en ganske besnærende, lys stemme som med hell mangfoldiggjøres og gjøres om til korharmonier på flere av låtene, noe som forsterker den tilbakeskuende soulfølelsen ytterligere. 
Jeg kunne nok også ønsket meg mer 80-tallsfunk som på «You Amaze Me» for å variere platens gjennomgående tempo noe mer, men det er ingen tvil om at Magnus Tingsek allerede har funnet sin signatur. 

Anbefalte kjøp: 
«You Amaze Me», «I Stand Here Still» og «Lovestory». 
