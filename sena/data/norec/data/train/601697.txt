For hele kroppen
Sanga for hjertet, sanga 

for beinan. 
(Plekter/Universal) 

Jørn Hoel (53) har spilt inn mange av sine gamle låter på nytt i Neiden Kapell i Finnmark og i et studio i Oslo. 
Pluss noen nye. 
Det var et smart trekk av ham. 
For med dette dobbeltalbumet på 23 låter gir han eldre låter fra storhetstiden i 1987 og 1988 et nytt og bedre liv. 
Han påfører dem et slags country/vise/folk-uttrykk som ikke frarøver sangenes opprinnelse, men han gjør dem mer organisk og levende. 

De som ikke har et forhold til disse sterke låtene eller for Jørn fra før bør prøve nå. 
For godbiter som «Det ingen andre får», «Lov mæ», «Evig din» og «Vi skal elske i sneen» både skinner, forfører og treffer hjertet. 

Det andre albumet, «Sanga for beinan», er kanskje ikke like sterkt. 
Her er det som vi forstår mer rytmikk og flere muligheter til å danse tango. 
Også her synger Jørn Hoel veldig bra og sjelfullt. 
Han er en av våre store visepopvokalister, spør du meg. 
Dette er en fyldig og veldig bra pakke. 
