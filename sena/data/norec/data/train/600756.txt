En urolig fakkel av håp
Skuespillere: 
Navid Akhavan, Ezgi Asariglu, Elika Bozorgi, Fares Fares — Sensur: 15 år - Egnethet: 
Ungdom/voksen 

Flyktninger. 
Ofte er de for oss nordmenn statistikk. 
Iblant ser vi innslag om dem på tv, da fremstår de i en verden av nød, frykt, fortvilelse. 

Her er en film som ikke beveger seg i et univers av motløshet, dysterhet, nød. 
Derimot sees hendelsene, episodene i den lyse enden av menneskesinnet: 
Nemlig gjennom håpets netthinne. 

Håpet avspeiles gjennom møter og gjennom manifestasjoner av livsglede. 
Spøkefullt, rørende, mykt, samtidig like realistisk som kuldegrader, filmen har hele veien og tiden en klar brodd. 
Og én ting utkrystalliserer seg: 
Ingen klarer å flykte alene. 
Alle flyktninger trenger hjelp underveis og i det nye landet de kommer til. 

Manusforfatteren/regissøren er opprinnelig fra Iran. 
Han baserer sin film på sine egne erfaringer: 
Da han var ti år gammel dro han og hans familie over fjellene fra Iran til Tyrkia som flyktninger. 
Flere av skuespillerne er tidligere flyktninger, blant dem svenske Fares Fares, kjent fra de svenske komediene «Jalla! 
Jalla!» og «Kopps». 

Filmen var Østerrikes Oscarpris-kandidat i 2009. 
I Norge har den vunnet to priser, under «Film fra Sør» i 2009 og i Tromsø i 2010. 
Fortjener et stort publikum! 
