Plateanmeldelse:Disaster In The Universe - «Coconut Message» 

Sjarmerende dust på strandbar. 

ALBUM: ELEKTRONIKA Disaster In The Universe «Coconut Message» (New Times/Musikkoperatørene) 

Artister som blir hatstemplet av musikknettstedet Pitchfork pleier enten å være genier, eller virkelig, virkelig dårlige. 

Denne fredrikstadtrioen havner midt i mellom disse to alternativene, med genistemplet hengende noe på snei. 

Deres subtropiske slackersynthpop er forfriskende, sommerlig (selvsagt) og som regel oppriktig tomhjernet gledelig. 
Albumet er faktisk tidvis sjokkerende fantastisk. 

Et sted over halvveis kollapser det og strandmagien blekner. 
Frem til dét er denne debuten mektigere og bedre enn det siste forsøket fra MGMT. 
Og mer meningsfylt sløvende enn meningsløst sløvt. 

BESTE LÅT: 
«Feed The Bubbles» 
