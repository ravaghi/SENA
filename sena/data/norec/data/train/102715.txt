Laleh - «Sjung»
Fjern og folkelig. 

Svenskiranske Laleh Pourkarim besitter en vakker stemme og fenger med smarte melodier. 
Men nok en gang står hun selv for produksjonen og følger tradisjonen av gjennomsnittlighet med sin fjerde skive. 
Hun har det som trengs. 
Stemmen veksler mellom nærhet og mystikk, og hun skriver fjerne men fengende tekster. 
Det låter fint. 
Men det kunne ha vært så mye bedre. 

Hennes eventyrlige stemmeklang og grep om magnetisk pop burde åpne for større risiko i soundet. 
Når Laleh tar produksjonen i egne hender oser det av generisk og trygg voksenpop. 
Uinspirert lyd. 
Synd, med tanke på at hun ellers er verdt en karakter i toppsjiktet. 
BESTE LÅT: 
«Elephant» SANDEEP SINGH 
