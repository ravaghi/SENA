En uheldig helt
Krigsfilm/dramkrigsfilm/drama 

Tyskland 2015 

Regi: 
Oliver Hirschbiegel 

Manus: 
Fred Breinersdorfer,Léonie-Claire Breinersdorfer 

Skuespillere: 
Katharina Schüttler,Christian Friedel, Burghart Klaussner, Burghart Klaußner, Johannvon Bulow, Felix Eitner, David Zimmerschied, Rüdiger Klink, SimonLicht, Cornelia Köndgen, Lissy Pernthaler 

Aldersgrense: 
12 år 

Mannen bak «Der Untergang» , Oliver Hirschbiegel er tilbake med ny film om andre verdenskrig. 
Forrige gang handlet det om slutten av krigen, denne gangen foregår handlingen helt i starten av krigen da Georg Elser (Christian Friedel) nesten klarte å ta livet av Hitler 8. november 1939. 
Dessverre gikk Hitler fra Bürgerbräukeller i München 13 minutter før skjema. 
Og bomben Elser egenhendig hadde bygget med blod, svette og ødelagte knær, gikk av uten å treffe sitt tiltenkte mål. 

Marginene var heller ikke på Georg Elsers side senere på kvelden da han ble arrestert mens han forsøkte å krysse grensen til Sveits med fellende bevis i lommen, eller da han ble skutt i all hemmelighet i konsentrasjonsleiren Dachau 9. april 1945 bare 20 dager før leiren ble frigjort. 

Historien er interessant og Elser fortjener anerkjennelsen. 
Filmatisk fungerer den også bra, og ved å veksle mellom tiden før og etter bomben gikk av gir det et helhetlig bilde av både hendelsesforløpet og av Georg Elser — en helt vanlig mann som var villig til å ofre alt for å stoppe krigen fordi det var det rette å gjøre. 
Selv om den ikke helt når opp til «Der Undergang» er det en virkelig opptur fra Hirschbiegels totale fiasko «Diana» (2013). 
