Eels - «End Times»
Eels-diktatoren Mark Oliver Everets bitre tekster balanserer gjerne på knivseggen mellom betagende og enerverende. 
Ofte er det melodiene som er utslagsgivende for hvilken retning man tippes over i. 

Denne gangen handler det om 46-åringens skilsmisse. 
Everet har helt tydelig gått på en skikkelig smell, men han har også blitt en mer nyansert og reflekterende mann med alderen. 

Men «E» er også en kompromissløs herre, det skal han ha. 
Selv om Everet har en litt irriterende tendens til å gjenta seg selv melodisk, er «End Times» en litt utypisk varm og nær plate. 

BESTE LÅT: 
«A Line In The Dirt». 
