Alf Cranners viser på svensk
Gunnar Källström så dagens lys i Jönköping i 1967, samme år som Alf Cranner ga ut sitt fjerde album. 
Cranner, født i Oslo og bosatt i Kragerø, debuterte med "Fiine antiquiteter" i 1964 og var en foregangsmann for den norske visebølgen. 
Samtidig var han kompis med Olle Adolphson, Cornelis Vreeswijk og andre svenske visesangere. 
Det er derfor kanskje ikke så rart at en av dagens svenske arvtakere velger å oversette 11 Cranner-sanger. 
76 år gamle Cranner ga ut sin foreløpig siste plate i 2006, men det er ingen grunn til å glemme sangene hans. 
Her finner du blant annet hans klassiske "Sjømannsvise", som Vreeswijk døpte om til "Ågren". 

En fin plate med tøffe folk-versjoner, selv om jeg savner Cranners stemme. 

Beste spor: 
"Gustav Wilhelms baksmälla", "Chef-schäfer". 
