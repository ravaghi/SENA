Huset vinner ikke alltid
Regi: 
Brad FurmanUSA, 11 år. 
1 time 31 minutter 

I motsetning til sine medelever, kommer ikke Princeton-student Richie Furst (Justin Timberlake) fra et privilegert hjem. 
For å ha råd til å gå på New Jerseys prestisjeuniversitet driver han som bookmaker på campus. 
Men da Richie taper 50.000 dollar i nettpoker, og med det spiller vekk skolepengene, får han problemer. 
Men tapte han egentlig? 

Gambling gjør seg på film. 
Hvilken side en liten rød terning velger å dette ned på kan i løpet av et tidels sekund bestemme hvilken retning livet til rollefiguren skal ta. 
Blir det bunnløs gjeld, eller bading i bunnløs sjampanje? 
Jeg hadde et håp om at«Runner, Runner»skulle være en mørk utgave av«The Social Network» der Harvard var byttet ut med Princeton og Facebook med gambling. 
Men dette er ikke noen«The Social Network» 

Filmen tar oss isteden med til Costa Rica i Mellom-Amerika. 
For å finne ut hva som skjedde da han tapte i nettpoker, oppsøker Richie Ivan Block (Ben Affleck), en slags gamblingens Pablo Escobar. 
Block innrømmer overfor at Richie at det har vært noe feil med gamblingnettsiden han driver, og inviterer Richie til å jobbe for ham. 

Det er vanskelig å forstå at Ben Affleck, som virkelig inntok elitedivisjonen i Hollywood med fjorårets«Argo» har valgt å spille i denne filmen. 
Så virker han da også ganske uinteressert. 
Justin Timberlake er litt piggere, uten at hans prestasjon har tyngde nok til at vi virkelig bryr oss om hvordan det går med Richie. 
Men filmens største problem er at den ikke makter å gi oss en skikkelig historie, men blir en tynn suppe bestående av gambling, damer, litt familiedrama og en del skumle latinamerikanere. 

«The House Always Wins»står det — forutsigbart nok - på plakatene til«Runner, Runner» 
Det stemmer ikke i dette tilfellet. 
