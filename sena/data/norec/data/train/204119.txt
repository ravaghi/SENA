Bergans Trollhetta 3-person tent
Teltet har fargekoding på stengene, og ellers god merking der det trengs. 

Det gir idiotsikkert og raskt oppsett. 
Kanalene er gode og kraftige, og duken er lett å få stram. 

På minussiden er teltet langt og stort, noe som krever en stor teltplass. 

Ytterteltet blir stramt og fint, men innerteltet er litt slarkete, men bra med god avstand mellom dukene i fotenden. 
Rikelig med stramminger og justeringsmuligheter der det er mulig. 

Forteltet har enorm bagasjeplass, men litt lite finesser. 
Upraktisk også at det regner inn ved full åpning. 

Teltet er for trangt for tre. 
Det er lavt under taket og det smalner mye av mot fotenden. 
Kun en utgang gir lite fleksibilitet, men en trivelig detalj er at du kan sitte i innerteltet og kikke ut. 

Teknisk er teltet preget av enkle løsninger. 
Snaue lufteåpninger som gir litt liten sirkulasjon, med knotete justeringer. 
Teltet har greie lommer, men de er små, ellers greit med hemper i taket. 

Vektmessig ligger teltet i det øvre sjiktet, prismessig ligger det definitivt i det lavere. 

Alt virker solid, og du får et telt med gjennomprøvde løsninger. 
På minussiden er det særlig innerduken som oppleves dårligere enn konkurrentene, og generelt er det en del løsninger som burde vært oppdatert. 
