King Creosote and Jon Hopkins:«Diamond Mine» 

(Double Six / Universal) 

Vidunderlig skurrete og langsiktig vakkert. 

Ekstremproduktive King Creosote kan på ingen måte beskyldes for å ta kvalitative hensyn. 
Så langt i karrieren har skotten gitt ut langt over 40 vekslende album. 
Dette samarbeidet med Brian Eno-kompis Hopkins er derimot tidløs folk i møte med utsiktsvennlig ambient - med framifrå resultat. 

Noen obligatoriske gatelyder og rare høylanddialekter i bunn er ukunstlet fargelegging i en innspilling som har tatt flere år å gjøre ferdig, men som kommer til å leve mye lenger. 
At klokka nettopp ble skrudd til sommer er lett å glemme med disse høstlige meditasjonene. 

BESTE LÅT: 
«Bats In The Attic» 
