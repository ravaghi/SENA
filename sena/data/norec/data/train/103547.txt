Chris de Burgh «The Road To Freedom»
(Ferryman records/Edel) 

Det har vært stille rundt irske Chris de Burgh noen år. 
De siste platene viser at han ikke klarer ikke å følge opp suksessen han tidligere har oppnådd. 
Så heller ikke denne gangen. 
Chris de Burgh prøver med elleve sanger som både har irsk, spansk og amerikansk musikalsk inspirasjon, men det tar aldri skikkelig av. 
Det er helt OK og nokså ordinært. 

Åpningen er svak, med den pompøse instrumentalen «When Winter Comes». 
Det blir bedre. 
Hans latino-inspirerte «What You Mean To Me» og hyllesten til Eva Cassidy i «Songbird» holder god kvalitet. 
Best er Chris de Burgh i den vakre balladen «Five Past Dreams» der han synger om hva som kan ha skjedd med nettopp «The Lady In Red». 

«The Road To Freedom» kommer først og fremst til å appellere til godt voksne som allerede har et forhold til den middelaldrende mannen. 
Noen nye, unge fans får han neppe denne gangen, heller. 
