Tungt og seigt
Dette er på mange et stjernelag innen norsk metal. 
Her er medlemmer fra Borknagar, Darkthrone og Satyricon. 
Som sekstett har de funnet seg en stil og et uttrykk som de kjører hele veien. 
Dette er nemlig tungrock av den gamle skolen mikset med metal med Nocturno Culto sin mørke og seige hardcorevokal i front. 

Lydbildet, arrangementene og produksjonen tar vare på den sterke og pulserende «grooven» i låtene. 
Det betyr at Sarke holder seg til det enkle. 
«Oldarhian» er uten unødvendige elementer og effekter. 
Dette er ujålete tungrock der låtene har en jevnhet som er slående. 
Stemningsfullt, seigt og effektivt, uten at det noen gang tar helt av. 
