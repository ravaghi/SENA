Dolly Parton, «Better Day»
(Sony) 

Popens beste tegneseriefigur. 
Hør og lær, Katy Perry. 
Om hun ikke oppfant country / pop-«crossover» segmentet, var Dolly Parton klart en av de mest vellykkede pionerene på feltet. 
Etter en serie fine bluegrassalbum på 2000-tallet, bar «Backwoods Barbie» (2008) bud om at Dolly kunne tenke seg å bli spilt på radio og CMT igjen. 
«Better Days» forsterker tendensen, i form av 12 nye, egenskrevne låter. 

Optimismen er øredøvende, håndverket upåklagelig. 
Platen er helt på høyde med popstorselgerne hennes fra det tidlige 1980-tallet. 
Men man blir litt for ofte sittende og lure på hvem i all verden Dolly Parton - 65 - egentlig er. 

BESTE LÅT: 
«Country Is As Country Does» MORTEN STÅLE NILSEN 
