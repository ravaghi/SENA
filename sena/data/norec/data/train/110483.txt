Lærer barna å synge
Endelig et spill som lærer barna å synge! 

Der Sony bare pøser ut det ene «Singstar»-spillet etter det andre uten å tilføre dem noe nytt, velger Disney en annen og forfriskende vri. 
De lærer barna å synge! 

Spillet er altså et syngespill, der barna kan velge låter fra alle de populære Disney-ungdomsseriene: 
«Camp Rock», «Hannah Montana» og «High School Musical». 
Man kan synge alene eller sammen med venner - eller konkurrere mot hverandre. 

Men spillet gjør mer enn bare dette - det lærer barna å synge. 
De kan gå inn i flere ulike øvelser, for eksempel «lær deg toneharmonier» og «pust riktig mens du synger». 
Dette er med på å gi spillet en helt ny dimensjon, og gir barna utfordringer. 

Likevel - spillet blir for kort og enkelt. 
Det kunne vært flere måter å spille på. 
Kanskje skulle det for eksempel vært tatt med noen dansetrinn? 
Eller man kunne fått muligheten til å gjøre karriere i en av filmene? 
Spillmakerne har nok ikke gjort seg så flid som de burde. 
Rett og slett fordi de vet at tenåringsjentene vil elske dette uansett. 
