Karin Krog:«Joy» 

(Meantime Records/Musikkoperatørene) 

Gledelig gjenhør 

En av de mest fruktbare og spennende periodene i norsk jazz var fra slutten av 1960-tallet og noen år fremover, en tid preget av eksperimentering og åpenhet mot samtidens ulike impulser. 
Et godt eksempel er Karin Krogs «Joy» fra 1968 som nå gjenutgis. 
Krog samler noen av tidens fremste norske musikere, som Jan Garbarek og Arild Andersen i uvante konstellasjoner, for eksempel med to basser og to perkusjonister. 

Her hører vi også for første gang hennes bruk av elektronikk. 
Tolkningene av låter som «Round About Midnight» og «Maiden Voyage» er originale, og musikken har en friskhet og dybde som overbeviser også i dag. 
Blant to bonusspor er hennes hyllest til Molde jazzfestival «Break of Day in Molde.» 
Dette er en klassiker. 

ANBEFALTE KJØP: 
«Mr. Joy», «Karin's Mode», «Round About Midnight», «Maiden Voyage», «Lazy Afternoon», «Break of Day in Molde». 
