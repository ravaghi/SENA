Def Leppard «Songs From The Sparkle Lounge»
(Bludgeon Riffola/Universal) 

Akkurat passe hysterisk. 

De britiske popmetalveteranene vil for alltid leve i skyggen av det grandiose palasset som er «Hysteria» (1987). 
Men bare å leve i skyggen av et slikt mesterverk, er jo en æresbetegnelse i seg selv. 
1 år etter holder de koken med forbløffende vitalitet. 
Det er overhodet ingen grunn til å grue seg til introduksjonen «this one's from our new album», når de kommer på norgesturné om tre uker. 
De beste låtene sitter som karameller i øret - gitarene hyler, trommene drønner og de fete glamkoringene smeller i taket så det ljomer. 
Lyden er så kommersiell at du blir blakk bare av å høre på den. 

Oppfinnsomheten er ikke all verden - åpningssporet heter «Go», sistesporet «Gotta Let It Go» - men i motsetning til coverplaten de ga ut for et par år siden viser dette albumet at Def Leppard går alderdommen i møte med en god porsjon verdighet. 
På nittitallet var dét helt utenkelig. 

ANBEFALTE KJØP: 
«Go», «Nine Lives», «Cruise Control», «Come Undone» 
