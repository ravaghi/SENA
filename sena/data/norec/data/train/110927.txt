Hans Bollandsås:«Victory Today» 

(Sony Music) 

Fint, men anonymt. 

Det er vanskelig å se for seg at Norge har fått en ny superstjerne i X 
Factor-vinneren Hans Bollandsås, like vanskelig som det er å se en artist med sterk profil. 

Vrient er det også å oppfatte en rød tråd på hans debut der Per Borten er en viktig støttespiller. 
Et par fine ballader, et par sterkt bluesrockpregede låter og et par bluesklassikere hvor Bollandsås dessverre faller helt gjennom og viser flere vokale begrensninger som aldri kom frem under X 
Factor. 

Men det er mye fint, blått gitarspill her. 
Robert Cray (som han også covrer på «The Last Time») er en klar innflytelse. 
Dit opp er det imidlertid et stykke igjen å gå. 
Og synge. 

BESTE LÅT: 
«Moments» 
