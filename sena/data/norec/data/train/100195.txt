Romantisk visvas med glimt i øyet
Oppskrifts-romantikk så det holder. 
Men Katerine Heigl er god! 

HANDLER OM: 
Jane er et menneske som alltid har levd for andre, helt siden moren døde tidlig fra henne, søsteren og faren. 
Trangen til å hjelpe, og hennes uomtvistelige evner som romantisk drømmer, leder henne til 27 opptredener som den - i USA nokså - dillete oppblåste rollen som brudepike. 
Og hun har spart på hver eneste kjole! 
Spørsmålet blir bare: 
Når skal hun selv oppleve lykken? 

DOM: 
Ikke èn klisjè er utelatt: 
Den håpløse forelskelsen i sjefen, den egoistiske søster, den rappkjefta og frittlevende venninnen, alle de villeste innfall for «tema-bryllup», passende popmusikk, blomsterbuketter i tonnevis, romantikk for alle andre. 
Ikke en konfetti-rull blir liggende urørt! 

Den mest usannsynlig kjærestekandidat er der selvfølgelig, også. 
Og uten å røpe for mye: 
Gjett hvordan det går - til slutt? 
Som beskrevet: 
Temmelig håpløst. 

MEN: 
Filmen går hele løpet, uten å rødme. 
Og Katherine Heigl har sjarm, timing og «it» nok til en glad tullestund. 
I blonder. 
