Jan Johansen:«X My Heart» 

(M & L records) 

Soloplate nr. fem fra norsk/svenske Jan Johansen, best kjent her i landet for Grand Prix-deltagelsen. 

Jan Johansen velger å synge på engelsk på sitt nye album. 
Det er også litt mer rockete enn det han har gjort før. 
Jan Johansen har en forkjærlighet for ballader, der kommer hans gode stemme virkelig til sin rett. 
På dette albumet synger han duetter med blant andre Pernilla Wahlgren, Jill Johansen og Mia Löfgren. 
Sistnevnte er med på tittellåten, en av de beste sangene på denne noe ujevne platen. 
Grand Prix-fansen vil sikkert glede seg over «Let Your Spirit Fly» med Pernilla Wahlgren fra årets svenske finale. 

Best på plata er den rockete «Bad Is Hood for You». 
Hadde han våget samme stilen og like mange gode låter gjennom hele plata, kunne dette blitt en stor, positiv overraskelse fra Jan Johansen. 
Nå er det bare «helt greit». 
