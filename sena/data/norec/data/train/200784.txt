Konklusjon & karakter
Selv om prisen er lav har denne TVen fått mye pepper. 
Spørsmålet er selvsagt om prisen er lav nok - alle minusene tatt i betraktning. 
Svaret er at det avhenger helt av hvilke krav du stiller. 

Rent bildemessig er vår oppsummering slik: 

Har du kun vanlig bordantenne/analogt kabelanlegg og ser lite på DVD? 
Da er rådet vårt klart: 
Ikke kjøp. 

Får du derimot TV-signalene via en parabol eller kabel TV-tuner, og ser i tillegg mye på DVD? 

Da kan dette være et greit kjøp, forutsatt at du bytter ut fjernkontrollen og ikke har de aller største kravene til brukervennlighet og billedkvalitet. 

Giganttabbe 

Vi kommer altså ikke utenom at brukervennligheten er under pari, hurtigtastene gjør blant annet ikke den jobben de er ment å gjøre. 
I tillegg er det ikke å komme ifra at vår irritasjon over installasjonsknappen på fjernkontrollen er så stor at det alene ville styrt oss unna hele kjøpet. 

Skal også rettes: 
I følge QPVision skal da også dette bli rettet på framtidige eksemplarer. 
For de som allerede har kjøpt TVen vil dette likevel være fattigmanns trøst. 

Vår test-modell avga forøvrig en jevn durelyd under hele testen, noe som var spesielt irriterende ved vanlig TV-titting. 
I følge QPV skyldes antagelig dette en defekt strømforsyning på vårt eksemplar, og vi har derfor ikke trukket for dette. 

TVen avgir imidlertid også en kneppende lyd hver gang man skifter kanal via TVens tuner, nøyaktig samme fenomen som vi tidligere har opplevd på 42" fra Hyundai. 
Det har vi trukket for. 

Minispesifikasjoner: 

42"-plasma, med en oppløsning på 852/480. 
Oppgitt kontrast er 3000:1 og lysstyrken er 1000 cd/m2. 
Oppgitt betraktningsvinkel = 165 grader. 
1 innebygget TV-tuner, 252-siders tekst-TV-minne. 
Innganger: 
1 * DVI-D, 1 * VGA, 1 * komponent, 1 * S-Video, 2 * scartinnganger, 3 * kompositt/RCA. 
