Torgeir & Kjendisene:«Landeveiens ryttere» 

(SFR/ Bare bra musikk) 

Mossebandet Torgeir & Kjendisene er ute med sin 11. plate, «Landeveiens ryttere». 

På denne platen er bandet mer countryorientert enn jeg kan huske å ha hørt dem før. 

Dette er en ujevn plate, der de ikke helt klarer å følge opp de gode ideene de viser de har på enkelte sanger som «Hu mjølka ku» og «Høy i hatten». 
Sangene er signert Torgeir Hansen, Lars Chr. 
Andersen og Ole Petter Bjørlind. 

«Landeveiens riddere» har mindre partyrock enn det Torgeir & Kjendisene hittil har presentert på plate. 
Band- og turnélivet er sentrale teksttemaer på platen og østfoldingene kan godt omtales som et band som er litt D.D.E-light med sine boogierytmer. 

Anbefalte kjøp: 
«Landeveiens riddere», «Vi skal på sydentur» og «Høy i hatten». 
