Grant-Lee Phillips «Virginia Creeper»
(Cooking Vinyl) 

Jøss, dette er jo nærmere klassisk Waterboys enn hva Mike Scott selv er for tiden! 

Jeg har alltid vært svak for Grant-Lee Phillips, men på «Virigina Creeper» er det nærmest bare å gå i kne. 
I et varmt organisk og folk-preget lydbilde - basert på kassegitar, steelgitar, fele og piano - forteller Phillips sine hittil sterkeste historier i perfekt samspill med de flotteste melodiene han har skrevet siden Grant Lee Buffalo-klassikeren «Fuzzy». 
Phillips synger fremdeles med sjelden pasjon og intensitet, og låter som «Lily-A-Passion», «Dirty Secret» og «Wish I Knew» blir garantert gjengangere i lang tid fremover. 
Og, ja - ekkoet av klassisk Waterboys er ingen ulempe! 
STEIN ØSTBØ 
