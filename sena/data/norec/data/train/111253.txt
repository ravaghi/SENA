Spillanmeldelse:«Dance Central» 

(VG Nett) 
«Dance Central» har for mange bra dansespill å konkurrere med til at det klarer å hevde seg. 

Uheldigvis for «Dance Central» prøvde jeg «Singstar Dance for ikke lenge siden, og var jublende fornøyd. 
Dette føles litt simpelt i forhold, selv om det ikke er noe direkte dårlig spill. 

Konseptet er rimelig forslitt: 
Du velger deg en låt. 
Så danser en animert figur foran deg, som du skal etterligne. 
Kamerasensoren leser bevegelsene dine, og gir deg poeng etter danseøkten. 

Låtvalget er rimelig ensidig og satser tydelig på det yngste publikummet, med artister som Lady Gaga og Cascada. 
Det er også få låter å velge mellom, selv om du etter hvert kan låse opp flere. 
Jeg synes også det er litt trist ikke å se videoene til de faktiske låtene, men heller på noen helt ukjente animasjonsfigurer. 

Det positive er at du slipper å tenke på kontrolleren mens du danser, og at det ikke er spesielt vanskelig. 
Jeg følte raskt at jeg mestret dansingen og så litt kul ut i tillegg. 

Den selvtilliten forsvant raskt da jeg så video av meg selv etterpå. 
Men illusjonen føltes ikke så verst, da. 

DANCE CENTRAL Plattform: 360 (Kinect) Genre: 
Dans Alder: 12 Anb. pris: 599,- Utvikler: 
Harmonix 
Utgiver: 
MTV Games 
