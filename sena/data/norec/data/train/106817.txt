Sahg «Sahg 1»
(Regain Records/Tuba) 

2006 tegner å bli et eksepsjonelt godt norsk metal-år. 

Sahg holdt en flott konsert på by: 
Larm for et par måneder siden og følger nå opp med en vel så flott debutplate. 
Her snakker vi seig stoner-metal hvor spesielt vokalist Olav Iversen nesten legger seg litt for nær gode, gamle Ozzy Osbourne i uttrykket. 
Black Sabbath er helt klart Sahgs store forbilde, og de har beholdt den melodiøse nerven til originalgutta uten at riffveggene blir myke av den grunn, snarere tvert om. 

Låter som «Repent», «Soul Exile» (for en basslinje!) og «Godless Faith» er noe av det skarpeste, tyngste og heftigste du får høre på metalfronten i år! 
