Philips psa256max
Å høre på musikk mens man trener er inspirerende for mange, og Philips har nok en gang slått seg sammen med Nike og laget en spiller som tåler en støyt. 

En MP3-spiller som skal kunne brukes mens du jogger i skogen, løfter vekter eller sykler, bør tåle litt og veie minst mulig. 
Det ser ut som om psa256max oppfyller disse kravene, og er faktisk en meget stilig spiller - selv om funksjonaliteten er ganske begrenset. 

Philips har utviklet denne lille saken i samarbeid med Nike, noe som bidrar til å forsterke sportsinntrykket. 
Den har en avrundet form, og er dekket med gummi. 
Alle knappene er også gummibelagte, noe som skal beskytte spilleren mot vannsprut og støv. 
Det er en liten skjerm i midten som viser detaljer om spilletid, tittel og batteristatus. 

Selve spilleren veier ikke mer enn 67 gram, og kan festes med et reim for eksempel på hånden. 
Den bruker ett oppladbart AAA-batteri, og en lader følger også med. 

Superenkel 

Lydkvaliteten på de medfølgende hodetelefonene er ganske bra, selv om bassgjengivelsen er ikke akkurat perfekt. 
Det er mulig å bytte mellom flere forhåndsdefinerte EQ-innstillinger ved å trykke på en egen knapp, og brukervennligheten for øvrig er det ingenting å si på: 
Det er knapper som betjener avspillingen, volumkontrollen og lar deg skippe låter. 
Enkelt og greit, du trenger ikke akkurat å bruke noe særlig tid på å lære deg å betjene denne spilleren. 

For de aktive er altså denne spilleren kanskje det beste valget. 
Men den har sin pris (2495 kroner), og hvis kun er ute etter en MP3-spiller som ikke skal brukes under trening, finnes det langt mer funksjonelle alternativer som også koster en god del mindre. 

Mer nyttig fra DinSide Data: 
