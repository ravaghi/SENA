Shepard som Butch Cassidy
Butch Cassidy lever på den bolivianske landsbygda med indiansk elskerinne, og han spilles av Sam Shepard i en nydelig film som gjør den søramerikanske naturen til en nesten-religiøs opplevelse av evigheten og halvveis dit. 

"Blackthorn": 
Spansk amerikansk western. 
2011. 
1time, 35 minutter. 
15 år. 
Regi: 
Mateo Gil. 
Med: 
Sam Shepard, Eduardo Noriega,Stephen Rea. 

Her er filmen du aldri hadde trodd du ville få se. 
I detinnerste Bolivia, der livet er så søramerikansk at naturen bærer poncho, derbor den aldrende Butch Cassidy. 
Det er sånn at ingen noensinne fant levningeneetter han og kameraten Sundance Kid. 
Så filmskaperne har forestilt seg enfortsettelses-skjebne: 
En gråskjegga mann med hud av jord og sand, med øyne somklart bekkevann og en stemme så stille som en mild vårvind i kjerr. 
Med andreord: 
Sam Shepard, dramatiker og skuespiller. 
Mannen med cowboy-hjertet. 

Det er noe uimotståelig reint og sentimentalt ved denegentlig ganske spennende handlingen. 
Når kameraet frakter oss over den nestennew age-mystiske naturen, blir det som å høre Enigmas "Return toinnocence", for Shepard var igrunnen alltid en sjaman. 
Butch er dessutenpoetisk gretten Quijote som flykter dit nødvendigheten peker, og som synger den amerikanske originalen tilVreeswijks "Mørdar Anders" fra hesteryggen. 

Cassidy ser tilbake på hendelsene som gjorde ham til enlovløs mann i Bolivia, samtidig som han følger sin skjebne som den udødelige. 
Mot slutten treffer han også Pinkerton-agentenStephen Rea i en storarta, blodskutt og smertelig rolle. 

"Blackthorn" er poetisk og sår og stolt, laget aven observant og mild spansk regissør. 
Det er veldig bra for de som liker åkjenne evigheten og halvveis dit. 
