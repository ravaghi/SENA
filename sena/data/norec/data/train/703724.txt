Dugnad
Martin Hagfors er en vesentlig brikke i HGH, Home Groan, Meg og kammeraten min og selvsagt soloprosjektet Groan Alone. 
I tillegg har han spilt med en rekke andre, og på tredje album under eget navn inviterer han ti musikere inn som produsenter og deltakere på hver sin låt. 
Anders Tjore, Anne Lise Frøkedal, Cato "Salsa" Thomassen, Erlend Mokkelbost, Jenny Hval, Knut Reiersrud, Knut Schreiner, Nicolai Hængsle Eilertsen, Morten Qvenild og Susanna Wallumrød. 
Dermed blir spennvidden stor, med en viss overvekt av visepreget pop. 
Produsentene har samtidig anstrengt seg for å skape noe annerledes, og det er blitt en spennende samling sanger. 

Beste spor: 
"You've been replaced", "Easily distracted by love", "Easy come & easy go". 
