Nerdens triumf
Four 
Tet er seg selv lik, men har aldri vært mer tilgjengelig. 

||| 
ALBUM: 
Rent personlig har jeg tidligere gått fort lei av Kieran «Four Tet» 
Hebdens dille for organiske trommer. 

Den avvæpnende og joviale dunkingen blir ofte stående i kontrast til elektronikaprodusentens mer skarpe, elektroniske sider. 

På britens foregående album har derfor låtene liksom samlet seg i to ulike bunker: én for de som liker Autechre og én for Múm-fansen, og dette er egentlig ikke forenelige størrelser. 

Men med «There Is Love In You» har Four Tet klart å smelte sammen et helhetlig uttrykk fullstappet av referanser - alt fra house til Aphex Twin til Steve Reich til blek, britisk 90-talls rave og kafétechno - samtidig som han helt umiskjennelig låter som seg selv. 

Aller best er han når han delikat klarer å balansere mellom det fengende og vanskelige, det stemningsmalende og støyende. 

Denne musikken handler mye om fryden ved detaljer: 
En liten rytmeforskyvning, frø som rasler i maracasen, et lite blip fylt med assosiasjoner. 

Likevel må vi ikke glemme at den glimrende singelen «Love Cry» er det nærmeste Hebden har kommet en dansegulvslager. 

«There Is Love In You» er dermed en riktig nerdete plate, men samtidig Four Tets beste, mest helhetlige og lettest tilgjengelige så langt. 
