Battlefield:Bad Company 2 

Svenske DICE imponerer stadig med sin Battlefield-serie. 

Pang! 
Det er midt på natten og du befinner seg langt innen for fiendens grenser. 
Et sted i stillehavet skal du og din gjeng hente ut en japansk forsker som sitter på informasjon som kan endre verdens gang og ikke minst avslutte andre verdenskrig. 

De samme kara vi møtte i det første spillet er tilbake, men denne gangen står det mer en penger på spill. 

Svenske DICE har i løpet av de siste årene markert seg som en av de viktigste europeiske spillskaperne, med både Battlefield-serien og Mirror's Edge uten beltet for å nevne noen. 

Mystisk historie 

Jeg skal være helt ærlig å si at det er lenge siden jeg har vært borti et førstepersonsspill med en engasjerende historie. 
Det kan virke som om sjangeren har stagnert bitte litt, men det er godt å se at DICE tar ansvar og driver det hele fremover. 

Historie og fakta fra andreverdenskrig blandes flott sammen med mystiske og mørke elementer. 
Hva slags våpen er det japanerne egentlig har? 
Og hvorfor er det på død og liv så viktig at nettopp ditt lag får fatt i informasjon om det? 

Det blir med andre ord et actionspill som drives frem av en spennende detektivhistorie! 

Ditt lag med sine medlemmer har også vokst siden forrige spill, og karakterene har blitt troverdige aktører i krigshistorien. 
Alt fra den litt skvetne pysa til den beinharde sersjanten. 

Hva med flerspillerdelen? 

Knappe 9 timer tok det for meg å gjennomføre enkeltspillerdelen av Bad Company 2, og det holdt. 
Jeg var nemlig atskillig mer interessert i flerspillerbiten. 

Det er heller ikke mange førstepersonsspill som de siste årene har klart å skape et aktivt og stort community, i alle fall ikke innen PC-baserte spill. 
Der ruver fortsatt Counter-Strike på topp. 

Jeg tror faktisk at Bad Company 2 kan, om det markedsføres riktig og når ut til de rette folka, bli en slags arvtager. 
For det er ikke ofte jeg ser en blanding av fart, spenning, moro, taktikk og lagspill som i Bad Company 2. 

Flerspillermodiene er som i eneren, hvor du må sprenge et mål eller forsvare det. 
I tillegg til de mer vanlige oppdragene som «deathmatch» og «capture the flag». 

DICE har også valgt å inkludere muligheten for at spillere selv kan lage servere, noe som jeg mener er en viktig del av det å skape et spillmiljø rundt et spill. 
Call of Duty: 
Modern Warfare 2 sin utvikler, Infinity Ward, valgte for eksempel å fjerne denne muligheten. 
Noe jeg tror var en stor feil. 

Rollespillskyter... igjen? 

Erfaringspoeng har i likhet med Modern Warfare 2 sneket seg inn i Bad Company 2. 
Disse får du naturlig nok ved å utføre oppdrag og ta ned motstandere, og du kan bruke disse poengene til å oppgradere våpen og andre elementer ved spillet. 
Det kan faktisk virke som om dette rollespillelementet har blitt standard i dagens skytespill, og de flinkeste er rett og slett de som har fått flest erfaringspoeng. 
Denne utviklingen er jeg ikke sikker på om er riktig. 
Det er ikke lenger bare ren og skjær erfaring og «skill» som gjelder. 

Flerspillerdelen til Bad Company 2 har altså potensialet til å bli en «hit» blant lan-miljøene, og det håper jeg. 
For det er i denne biten at spillet er absolutt best 
