Tull som tryner
Regi: 
Jason Friedberg og Aaron Seltzer. 
Genre: 
Komedie. 
Amerikansk. 

STJERNER: 
Kal Penn, Adam Campbell, Jennifer Coolidge 

HANDLER OM: 
Noen liksom «foreldreløse» surrehoder forvirrer seg, via et garderobeskap i en sjokoladefabrikk, til landet Gnarnia. 
Der fortsetter de å gjøre dumme ting. 

DOM: 
Man skal aldri gi opp håpet. 
Undertegnede pleier å komme filmer som dette - nok en parodi signert folkene bak «Scary-» og «Date Movie»-«imperiet» - i møte med et spakt håp om å i alle fall få 60 sekunders konsentrert moro ut av dem. 
Men det ville seg ikke slik denne gangen heller, idet herrene Friedberg og Seltzer gir seg de nye eventyrfilmene («Legenden om Narnia», «Pirates Of The Caribbean», «Charlie og sjokoladefabrikken», «Harry Potter») i vold. 

At produsentene ikke vet forskjellen på «episk» og «eventyr», er én ting. 
Verre er det selvsagt at de ikke klarer å kryste så mye som én magelatter fra popcornfilmenes mange instant-klisjeer. 
