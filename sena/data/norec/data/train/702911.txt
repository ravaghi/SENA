Ja til gårdstun
Her må man se humoren: 
Langt inne i landet der det ikke finnes andre sjødyr enn skabb, kommer en fisker i full oljehyre og sydvest og sløyer ungdom med en slags kveiteklepp. 

Det starter med en nifs jackass-spøk som fører til at sheriffens sønn dør, og så må kameratene aldri si noe til noen. 

Neste sommer kommer sms-ene: 
«J vt hv dr gjrd». 
Fordi det ikke finnes så mange unge på landsbygda, går det seint med myrderiene – og den ene fyren blir bare småskadd i akillessenen for at det skal bli noen igjen for hovedrolledama å snakke med. 
Men for sandnesfolk og de andre der sør vil det være oppmuntrende med gårdstunfest i en grøsser. 

De andre unge vil lure på om Cole egentlig dumpa Amber og hvorfor han gjorde det, og så vil de lure på hvorfor ikke politi-etaten har egne apoteker der tjenestemenn med lav virkelighetsfølelse kan få nye kontaktlinser og salt på halen. 
