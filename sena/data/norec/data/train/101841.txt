Plateanmeldelse:Damon Albarn - «Everyday Robots» 

Hverdagsvalium. 

Nylig bemerket Albarn seg som en av få eks-heroinister med noe positivt å si om stoffet som kreativt stimulerende. 
Farlig ærlig? 

Snakker han sant virker det i alle fall sannsynlig at det ikke var heroin involvert i arbeidet med dette, hans første «ordentlige» soloalbum. 

Grå, britisk tristesse har han briljert med i både Blur, Gorillaz og andre prosjekter. 
«Everyday Robots» er en rendyrking av Albarn som Albion-visesanger, noe som frister veldig på papiret. 
I praksis er det kjedelig. 

Platen åpner bra, men etter tre-fire spor visner spirene i en eim av sen trip hop. 
Det er veldig 1998, «Moon Safari» og «Mezzanine». 
Lyden av Albarn som spiller uavgjort mot seg selv på hjemmebane. 

BESTE LÅT: 
«Everyday Robots» 
