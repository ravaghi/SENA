Ron Sexsmith:«Time Being» 

(V2) 

Du vet hva du får med Ron Sexsmith. 
Klassisk låtskriverhåndverk fra en behagelig stemme. 
Det spraker sjelden, men de sparsomt arrangerte låtene til Sexsmith innehar en direktehet og styrke i melodiene som er umiddelbart tiltalende, ikke minst når han kun akkompagnerer seg med sin akustiske gitar. 

Noen ganger kan han minne om en ettertenksom utgave av Ryan Adams, andre ganger høres han ut som Morrisseys lyse, kanadiske fetter, men det er i bunn og grunn litt urettferdig. 
Ron Sexsmith er nemlig sterk nok i kraft av sitt eget navn. 

LAST NED: 
«Snow Angel», «I Think We're Lost» og «Reason For Our Love». 
STEIN ØSTBØ 
