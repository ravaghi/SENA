Thomas S. Pettersen :- Sliter 

Thomas S. Pettersen (20) fra Fredrikstad sang «All Along The Watchtower» av Bob Dylan. 
Flere av dommerne var skuffet over fremførelsen og synes opptredenen var tam. 
Gunnar Greve var helt uenig. 
Selv synes han det var «dritbra». 
VGs anmelder er ikke enig. 

– Mer paranoiarock, om enn av atskillig eldre støpning. 
Pettersen tar Jimi Hendrix-arrangementet av Bob Dylan-sangen, med litt ekstra flanørfunk i bunn. 
Han sliter med engelskuttalen, og den avslappet ru stemmen hans er ikke egentlig ideell for denne apokalyptiske låten. 
Den blir showbiz’ete – og veldig ujevn. 
Men han har fortsatt en fin tone, skriver Morten Ståle Nilsen. 
