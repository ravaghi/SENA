Stefan Sundström:«Pappa kom hem - live» 

(National/Bonnier Amigo) 

Konsertopptak der den svenske sangeren blant annet har med strykekvartett. 

Stefan Sundström presenterer på denne platen både eget materiale og velkjente Evert Taube og Allan Edwall-materiale. 
Her er den sarte visen side om side med rockeren Sundström, som blant annet serverer en drivende versjon av «Vi betalar inte» og «Onda barn» i skarp kontrast til «Far» i a cappella-opptak. 

Hans meget karakteristiske stemme kler nesten like godt viseklassikeren «Brevet från Lillan». 
Platen blir litt for springende og klarer ikke helt å holde på lytterens konsentrasjon gjennom de tretten sangene. 
