Solbriller av
Howl: Bylarm, Rockefeller 

Oslorockere klarer ikke å skjule tynt låtmateriale bak samspilthet. 

Det er liten tvil om Howls rockstjerneambisjoner, og med platekontrakt på stort selskap har de et og annet å bevise med det kommende albumet Cold Water Music. 
Sekstetten fremfører sin Tom Petty/Bruce Springsteen-inspirerte rock med stor trygghet, men nå er det heller intet nytt i at det finnes mange flinke Oslorockere i tredveårene; bak dette blir det dog åpenbart at de fortsatt ikke har låtmateriale nok til å fenge oppmerksomheten mer enn i korte intervaller. 

Vokalist Simen Lund entrer scenen med solbriller og skinnjakke, men hverken dette forhåpentligvis humoristisk mente imaget eller hans Iggy Pop-inspirerte dans hjelper viderverdig til med å kamuflere det faktum at låtene sjelden føles som heeeeelt generiske rocklåter, med den gamle radiohitten "Repeater" som det fortsatt eneste ordentlig hederlige unntaket. 

Melodiene kommer og går uten at man helt klarer å bry seg så mye om det, selv da det hele løftes en smule med "Nineteenseventyfive" helt mot slutten. 
Det mest spennende med Howls konsertopptreden denne fredagen var om hvorvidt Lunds nonchalante slenging med mikrofonledningen skulle føre til at mikrofonen traff en av gitaristene i hodet. 
Det gjorde den ikke. 
