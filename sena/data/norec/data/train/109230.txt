Plateanmeldelse:Avril Lavigne - «Avril Lavigne» 

30 år gammel tenåring. 

Album som kommer et stykke ut i karrieren (dette er Lavignes femte), og bærer artistens navn som tittel, skal som regel formidle: 
«Dette er virkelig meg.» 

Men dersom dette «er» Avril Lavigne, er det noe som er gått galt. 
Selv Katy Perry (29) gjør et modningsforsøk på sin siste plate. 

Lavigne - 30 år og på sitt andre ekteskap - forventes fremdeles å synge masete poprock om «bitchin' summers», putekriger og «Hello Kitty». 
Det funket jo så fint for 12 år siden. 

Hun lar Marilyn Manson sikle på henne, som en pervers onkel, i «Bad Girl», og høres ellers mistilpasset og akterutseilt ut. 

Hun gir en «shoutout» til Radiohead. 
Hoho. 
Den blir de sikkert kjempeglade for! 

BESTE LÅT: 
«Here's To Never Growing Up» 
