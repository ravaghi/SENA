Perfume Genius:«Learning» 

(Matador / Playground) 

Fragmenter fra soveromstudioet 

Seattlebaserte Mike Hadreas' ensomme geni har et vart og tunglynt hjemmestudioprosjekt. 
Fortrolig beretter han om forhold til mannlige lærere, døden og andre demoner, parfymert av et halvstemt piano og sporadiske synthstrykere. 
Alt sammen attestert med en stemme så angstfylt og spak at den får Sufjan Stevens til å høres ut som han er med i Kvelertak. 

De fleste sporene varer så vidt over minuttet, og albumet rekker ikke å runde en halvtime før det er over - uten at det gjør noe. 
Hadde 26-åringen derimot våget mer variasjon fremfor inderlighet, hadde helheten vært virkelig holdbar. 
Men, som han selv sier, han er fremdeles i lære. 

BESTE LÅT: 
«Mr. Peterson» 

TOR MARTIN BØE 
