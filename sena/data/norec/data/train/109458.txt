Plateanmeldelse:John Mayer - «Paradise Valley» 

Koselig med heis. 

ALBUM: COUNTRYPOP John Mayer «Paradise Valley» (Columbia/Sony) 

Katy Perrys nye armpryd har aldri vært videre utfordrende, men umulig virkelig å mislike musikalsk. 

Mayers sjette er derimot så snill at de åpenbare inspiratorene Crosby, Stills, Nash & Young høres ut som Satyricon i forhold. 

35-åringen tråkker rundt i en tam utgave av amerikanalandskapet fra fjorårets «Born And Raised». 
Låtene tar for seg nære og fjerne ekser («Paper Doll» om Taylor Swift, «Dear Marie» om en ungdomsflørt) og har med nyervervede Perry som fargeløs gjest. 
Til og med JJ Cales «Call Me The Breeze» blir grå. 

Albumets virkelige øyeblikk er Frank Ocean-versjonen av åpningslåten. 
Men den er til og med kortere enn Oceans Øyakonsert. 

BESTE LÅT: 
«Dear Marie» 
