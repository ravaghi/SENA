Ana Johansson:«The Way I Am» 

(Bonnier Amigo) 

Svensk singlestjerne med begrenset interesse. 

«We Are» er en idiotsikker hit, enten du liker Avril Lavigne eller ikke, for det er knepene til Lavigne som Ana har tatt i bruk på denne låten (rolig åpning, aggressivt midtparti og geværladegrep-riff på gitaren). 
Dessverre har Ana ikke så mye mer å melde på resten av platen, som består av ganske likelydende gitarrockere i popdrakt. 
Kun i en låt som «Coz I Can» (og til nød «Life») avsløres en vilje til å arrangere låtene en smule annerledes, uten at hverken de eller Anas tross alt begrensede stemme kan rettferdiggjøre sluttproduktet. 
