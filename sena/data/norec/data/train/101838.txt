Plateanmeldelse:Fennesz - «Bécs» 

Skjønn støysky. 

Christian Fennesz er på ingen hyperaktiv hva plateutgivelser angår. 
Derfor oppleves 51-åringen alltid forfriskende når han først gir fra seg noe nytt. 

I motsetning til dronete «Black Sea» (2008) er denne nesten popmusikk i sin smertelig bittersøte støy og voldsomme melankolske mellomtoner. 
En konseptuell oppfølger til «Endless Summer» (2001), i følge østerrikeren selv. 

Popmusikk i den forstand at det er mulig å huske og nesten nynne melodiantydningene. 
Støy i den forstand at låtene nesten til enhver tid er stilt inn mellom to-tre radiokanaler, som en evigvarende biltur i ukjent fjellandskap. 
Hadde bare all tilfeldig frekvensmodulasjon vært like tiltalende. 

BESTE LÅT: 
«Bécs» 
