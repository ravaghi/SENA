Kine:«Free» 

(SONY/BMG) 

Kine leverer et meget bra soloalbum med «Free». 
Hamar-kvinnen har tidligere bevist at hun har en bra stemme, og på dette albumet bruker hun stemmen i en tidsriktig, urban plate med hovedvekt på r&b og funky soul-musikk. 

Kine har vært med og skrevet alle bortsett fra en sang. 
På «Free» gjør hun blant annet sin versjon av Phil Collins-slageren «In the Air Tonight». 
Hun viser på dette debutalbumet at hun også har gode kvalifikasjoner som låtskriver. 

Kines plate har stort sett raske låter, men hun bryter dette med den vakre balladen «Anymore». 

«Free» er et album som absolutt fortjener oppmerksomhet, og musikken har en moderne, internasjonal sound som gjør plata til en meget positiv opplevelse. 
Lytt bare på tittelsporet, «Attitude», og «Ounce of Patience» og bli overbevist om at Kine har noe å gi den som liker moderne norsk musikk. 
Kine har selv produsert plata sammen med Olav Fossheim. 
