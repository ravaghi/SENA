Dynamisk duo ser dagens lys
Aaron Dessner og Justin Vernon samarbeider. 

Big Red Machine: 
"Big Red Machine" (Jagjaguwar/Playground) 

Aaron Dessner er låtskriver og multiinstrumentalist i The National. 
Justin Vernon er kjernen i Bon Iver. 
I 2009 samarbeidet de om "Big red machine" til albumet "Dark was the night", utgitt til inntekt for Red Hot Organization som jobber mot hiv og aids. 

Siden har de vært venner, og for to år siden begynte de å opptre sammen. 
Sangene er spilt inn i samarbeid med People, en voksende gruppe av internasjonale artister som hjelper hverandre. 
De ulike bidragsyterne gjør dette til variert debutalbum, og det blir fort noe man liker og noe man ikke liker underveis. 

Åpningskuttene er for så vidt sterke, men for meg klikker alt på plass først på femte kutt, kalt "Hymnostic". 
Det inneholder albumets vakreste vokaldel, der hymne-ordspillet i tittelen er på sin plass. 

Andre steder blir Vernons svakhet for vocoder påtrengende. 
Til tross for alle bidragsytere er det en viss minimalisme å spore på platen. 
Det hadde ikke skadet med mer. 

Beste spor: 
"Deep green", "Hymnostic", "I won't run from it". 
