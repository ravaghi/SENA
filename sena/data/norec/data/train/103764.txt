Heidi Hauge, Jenny Jenssen & Liv Marit Wedvik:«Country Jul» 

(Showtime Records) 

Rent og pent, glatt og flatt - eflonbehandlet julenatt. 

Ja visst er «Country Jul» kompetent lagd, slik det meste fra disse tre jentene er, men de makter aldri å bli gripende og dermed viktig. 
Heidi Hauge er nærmest på «Jul uten deg» og Jenny Jenssen gjør en flott versjon av Trygve Hoffs «Et lys imot mørketiden». 
Liv Marit Wedvik burde derimot straks vurdere norsk som sangspråk og Heidi Hauges ektemann, Bjørn Arvid, bidrar iallfall med litt vokal rustenhet på en plate som dessverre ender som en jevn strøm av uengasjerende julestemning. 
