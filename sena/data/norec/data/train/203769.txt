Steelseries Arctis 7
Her er faktisk noe så sjeldent som et tilbehør til spill-PC-er som ikke har lys. 
Steelseries Arctis 7 har, som Cloud Flight, et forholdsvis enkelt design og hadde det ikke vært for mikrofonen, ville man muligens tro det var et helt vanlig par med hodetelefoner. 

Arctis 7 finnes for øvrig i både hvit og svart. 
Vår testmodell er i svart. 
Felles for de fem spillhodesettetene vi har testet, er at det går i svart plast. 
Det gjør oss litt usikre på holdbarheten, men som alt annet her i verden: 
Behandler man ting pent, holder de seg lenger. 

Oppgitt batteritid: 
24 timer. 

De ovale øreklokkene er utformet i et mykt stoff som ligger behagelig mot hodet og ørene. 
Hodebøylen er litt annerledes fra de andre modellene og er et mykt og elastisk bånd som tilpasser seg etter brukerens hodestørrelse. 
Hva komfort gjelder, kom Arctis 7 blant topp 3 i denne samletesten 

Som Logitech G933, har også Arctis 7 støtte for virtuell surround. 
Ettersom det fortsatt bare er to høyttalerelementer, ett på hver side, er det noe vi fremdeles ser på som en gimmik. 
Det betyr at man vil slite med å fastslå om hvor for eksempel det skytes fra. 
Vi er av den oppfatning at enn så lenge gjør vanlig stereolyd like god nytte. 
