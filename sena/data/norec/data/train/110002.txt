Maroon 5: «Overexposed»
(A&M/Universal) 

Gisp! 
Maroon 5 selger sin «sjel»! 

De var først et indieband (Kara's Flowers). 
Så et blåøyd popsoulband. 
Dernest tok vokalisten Adam Levine av seg skjorta og begynte å «move like Jagger». 
Nå har de sluppet inn utenforstående låtskrivere, latt Max Martin ta over skuta og laget et helt album med oppjaget elektropop à la Jagger-hit'en. 
Selvsagt har de det. 
Maroon 5 er Amerikas mest opportunistiske band. 

Det er mulig å savne den kliniske sensualiteten fra «Hands All Over» (2010). 
«Overexposed» sikter seg inn på dansegulvet snarere enn soverommet, blir monoton og har et grøssende stygt omslag. 
Men det blir nok hits av det, og det er hva Maroon 5 er til for. 

BESTE LÅT: 
«Payphone» 

MORTEN STÅLE NILSEN 
