Kan taket måke seg selv?
Helt av seg selv går det ikke, men mye tryggere og lettere. 

Når snøen laver ned og vinden uler kan det bygge seg opp store snømengder på taket. 
Skjer det en gang går det bra, men når snøen får lov til å ligge og pakke seg og nye snøfall kommer kan det bli for mye. 

Å komme seg opp på taket og måke er noe de færreste gjør med glede. 
For noen ender det med tragiske utfall, de faller ned og brekker armer og/eller bein. 
Skal man jobbe på tak må man ha sikringsutstyr, noe de færreste har for hånden. 

En bedre løsning 

En av de gamle toppsjefene i IBM er kjent for slagordet "Work smarter, not harder". 
Det er en god innfallsvinkel til alle problemstillinger. 

Når det gjelder tak med for mye snø på, så er årsaken til dette at taket ikke er glatt og bratt nok til at snøen sklir av etter hvert som det snør. 

Finnes det et smart alternativ til den harde og farlige jobben det er å komme seg opp med spade og måke? 

Det viser det seg at det gjør. 
Produktet heter Avalanche, som de fleste sikkert vet betyr snøskred. 
Navnet er svært dekkende, for prinsippet det fungerer etter er omtrent det samme som når det oppstår et snøskred. 

Prinsippet er latterlig enkelt: 
Du plasserer hjulene på bøylen på kanten av taket, dytter oppover, skjærer løs biter av snøen, som så sklir nedover plastduken og ned fra taket. 

Enkel montering 

Avalanche kommer i en lang pappeske, og inneholder fire lange rør i glasfiber, skjøtestykker og håndtak, deler til bøylen og aksling med hjul og rull med plastduk. 

Bøylearmene trykkes ned i holderne innenfor hjulene og en låsemkanisme spretter på plass. 

De andre endene av bøylearmene settes inn i hovedfestet og klikker på plass. 
Her fester du også det første glassfiberrøret som blir en del av selve styrearmen. 

Du setter sammen så mange rør du trenger (monterer du alle blir totallengden ca 5 meter) og ytterst på det siste røret setter du fast håndtaket. 

Så er det bare å komme seg ut i snøen og begynne å jobbe. 

Hvor bra fungerer det? 

Snå kan ha mange forskjellige konsistenser, fra løs og luftig til kompakt og hard. 
På et tak som har lagt på seg en del snø over tid vil du finne flere lag med forskjellig konsistens. 

På vårt garasjetak har det ikke vært måkt i vinter (det er ikke mulig å komme til), og det underste snølaget var middels til ganske hardt i konsistensen. 

Men Avalanche gikk greit igjennom etter å ha brutt gjennom det ytterste laget. 
Deretter var det bare å dytte på og snøen kom deisene ned. 

Hvis taket er bratt og har takstein er det normalt ikke mulig å gå oppå det uten å falle ned og/eller ødelegge taksteinene. 
Derfor er det ingen lett måte å fjerne snø fra slike tak. 

Hvis taket er slakere og har takpapp er det lettere å komme til, og du ødelegger ikke taket ved å gå og jobbe på det. 

Men på begge typer tak kan Avalanche gjøre jobben både enklere og raskere. 
Du slipper å løfte snøen og du sparer både rygg og armer. 

Ingen problemer? 

Det er noen situasjoner hvor det blir vanskelig eller umulig å bruke en Avalanche: 

Er snøen for kompakt klarer du ikke å bryte gjennom. 
Hvis det er for høyt opp til taket kommer du rett og slett ikke til. 
Er taket for langt fra kant til møne rekker du ikke over hele taket 

Men med fantasi og hjepemidler kan også noen av disse problemene løses. 
Det finnes ekstra glassfiberrør å få kjøpt, så lengden bestemmer du selv. 

Det er også mulig å jobbe ovenfra, på mønet, med Avalanche. 
Da trekker du den mot deg mens plastduken selvfølgelig legges fra deg, nedover taket. 

Prisen er 1395 kroner for standardmodellen Avalanche! 500, mens Avalanche! 
DriftBuster koster 1495 kroner. 
Der følger det med et skjær som kan monteres på. 
Med dette kan du også trekke snøen nedover. 

Mer info finner du på Avalanche sitt nettsted. 
