Ov Hell - «The Underworld Regime»
Satan's All Star Band! 

Opprinnelig er dette prosjektet til den tidligere Gorgoroth-mannen King (ov Hell, som han kaller seg), men hele CV-en til samarbeidspartnerne er svimlende; Shagrath (Dimmu Borgir) på vokal, Frost (Satyricon) på trommer og Ice Dale (Enslaved) på gitar, samt også Teloch (1349) på gitar - og mer til! 

Resultatet er både grimt, blasfemisk og voldsomt, men ikke like imponerende som summen av bidragsyterne. 
Ov Hell er svartmetallisk tradisjonstro, inkludert to låter på norsk. 
De dyrker antikrist og forfekter kulde, kaos og mørke på en måte som knapt har vært gjort i norsk black metal siden nittitallet. 
En strålende, detaljrik produksjon trekker imidlertid opp. 

BESTE LÅT: 
«Invoker» 
