Siv Jakobsen:Det hun ellers ikke sier 

Vinteren er på vei. 
Strengt tatt slipper den aldri helt taket på nordboerne. 

Siv Jakobsen: 
"The Nordic mellow" (The Nordic Mellow/Border) 

Etter å ha gitt ut ep-en "The lingering" for to år siden, er Siv Jakobsen klar med debutalbumet. 
Det er spilt inn i London med Matt Ingram som produsent. 
Han har tidligere jobbet med navn som Laura Marling, Florence + the Machine og The Staves. 

Ingen dårlig start for Siv, og hun har allerede skapt seg et navn i det store utland. 
Det har igjen ført til utallige spørsmål om hvordan hun vil beskrive musikken sin, og platetittelen er svaret: "The Nordic mellow". 

Melankoli er vi nordmenn gode på, og også å stenge ting inne. 
Platens ti kutt er Jakobsens måte å få det sagt det hun ellers tier med. 
Hun skriker det ikke ut, men forteller det stillferdig i intime sanger pakket inn av strykere og akustisk gitar. 

I can feel you holding back, going red from all the lies and the words that you hide, synger hun i "Like I used to" mens Andrew Davie fra London-duoen Bear's Den korer. 

En på alle måter flott plate. 

Beste spor: 
"To leave you", "Like I used to". 
