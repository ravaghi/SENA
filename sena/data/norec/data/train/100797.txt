Psykologisk oppdagelsesreise
Regi: 
Ole Christian Madsen. 
Genre: 
Drama. 
Danmark. 
Fra 11 år. 

STJERNER: 
Mads Mikkelsen, Stine Stengade, Borivoj Navr 

HANDLER OM: 
Christoffer (Mikkelsen) og konen Maja (Stengade) drar til Praha for å hente førstnevntes fars lik hjem til Danmark. 
Vel fremme får Christoffer lære om livet til faren, samtidig som han gjenintroduseres i sin egen eksistens og sitt eget ekteskap {lcub}dash{rcub} som i lang tid virker å ha vært ham like fremmed som faren han aldri kjente. 

DOM: 
Det må være lov til å si det, uten at dere begynner å se rart på meg av den grunn: 
Det er nesten umulig å ta øynene av Mads Mikkelsen. 
Han har en helt egen, illusjonsløs karisma ved seg {lcub}dash{rcub} ikke minst når han her spiller en utålmodig, småhissig drukkenbolt med manglende kommunikasjonsevner og liten tilstedeværelse i eget liv, på ufrivillig psykologisk oppdagelsesreise i Praha. 
Filmen med samme navn er «voksenfilm» i ordets mest positive forstand, upretensiøst manøvrerende i tomrommet mellom de to hovedkarakterene {lcub}dash{rcub} gift i 14 år, sakte og usikkert på vei bort fra hverandre. 
«Praha» er ikke en sånn liksom skittviktig film, og nettopp det er noe av styrken. 
Å så ubesværet behandle et tema som innbyr til store fakter og hysteri, er jammen en kunst bare det. 
Bra greier. 

MORTEN STÅLE NILSEN 
