Amund Maarud:«Electric» 

(Snaxville / Musikkoperatørene) 

Maarud-karas groove-armada. 

Etter noen år som skittenrock-beist i The Grand har Amund Maarud (selvfølgelig fremdeles med broder Henrik bak batteriet) plantet høyrefoten tilbake i bluesen, og hva er bedre enn det beste fra to verdener? 

Buddy Guys støysøkende 2000-periode som startet med «Sweet Tea» i 2001 er en åpenbar inspirasjon. 
Ikke bare skaper Maarud-kara skurrende, hypnotiske grooves der Amunds eminente gitarspill får boltre seg hemningsløst, men han kopierer også flere ganger Guys vokalteknikk, heldigvis uten at det noen gang blir påfallende pinlig. 

Dette er både blues eller rock, det er egenkomponert med høy standard og utført med kjærlighet. 
Og ikke minst - ei knallskive! 

BESTE LÅT: 
«Your Love» 
