Audun Kleive & Generator X:«Uhmagoddable» 

Jazzland Recordings 

Se opp for X-generatoren 

Tittelen «Uhmagoddabl» reflekterer visstnok en typisk lytterreaksjon i møte med dette stoffet, «Oh My God!» 
Kanskje er det genrebeskrivelse så god som noen på Audun Kleives nye prosjekt med Generator X, som også teller Jan Bang, Christian Wallumrød, Ståle Storløkken og Arve Henriksen. 
En samtale mellom trommesett og elektronikk der groove og klanglige strukturer står sentralt. 

Melodiske elementer avdekkes i den lydlige materien, står for et øyeblikk frem for så å smyge seg inn i stoffet igjen. 
Her er lange strekk som gir tid til oppbygning og organiske skift. 
Jeg opplever at Generator X står i en fruktbar dialog med ulike tradisjoner, også jazz i videste forstand, men at dette like gjerne er utforskning i indre rom og nærmest taktile klangopplevelser som genreblandinger. 

Kort og godt «Ohmygoddable» musikk. 

CARL PETTER OPSAHL 
