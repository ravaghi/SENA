HTC Legend
Denne telefonen byr på en herlig kombinasjon av utseende og funksjonalitet. 

HTC har virkelig klart å få mobilverdens oppmerksomhet rettet mot seg, takket være stadig mer attraktive mobiler og et brukergrensesnitt som kombinerer det avanserte og det estetiske. 

Og med Android-plattformens stadig større utbredelse blir selskapets nye Android-baserte modeller hele tiden mer interessante. 

Nydelig berøringsfølsom smarttelefon 

HTC Legend er definitivt blant de som fortjener oppmerksomheten aller mest. 
Noe av det kuleste på en god stund. 
Utrolig fin å se på og holde i. 
Skikkelig godt laget. 
Med nydelig, om litt liten skjerm. 
Den er rask og responsiv, og det at Android pluss Sense sørger for omtrent alt av funksjonalitet vi kan forestille oss, trenger vi vel omtrent ikke å nevne. 
Den er så lett å like at vi klarer å se forbi diverse bugs vi har oppdaget. 

Det eneste problemet er egentlig posisjoneringen. 
Hero var i sin tid en flaggskip-telefon, men Legend er i større grad et «midrange»-alternativ. 
Og kraftigere Android-løsninger er rett rundt hjørnet. 
Sony Ericssons meget etterlengtede Xperia X10 er bokstavelig talt dager unna, med 1 GHz-prosessor, mye større skjerm (4 tommer) og bedre kamera, men eldre versjon av Android. 
Vi er veldig spent på den. 
Etter påske kommer HTCs egne Desire, og for bare ca. 500 kroner mer enn Legend får du også 1 GHz-prosessor og 3.7 tommers skjerm, men du går glipp av det flotte unibody-designet. 

Så vi anbefaler Legend veldig varmt per i dag, men venter til vi har prøvd både X10 og Desire til vi kan danne oss et fullstendig bilde av markedet per begynnelsen av 2010. 
Vi kommer tilbake med tester av begge de kommende telefonene om ikke så veldig lenge. 

Les hele testen av HTC Legend hos vårt søstermagasin ITavisen 

Mobiltesten er et samarbeidsprosjekt mellom DinSide Data og ITavisen 
