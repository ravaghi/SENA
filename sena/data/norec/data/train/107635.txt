Beady Belle:«Closer» 

(Jazzland) 

Mer fløyelsmyk eleganse fra Beate Slettevoll Lech. 

På sin tredje plate har Beady Belle for alvor skaffet seg en personlig signatur i musikklandskapet. 
Hennes særegne blanding av jazz og elektronika med pop'ens ofte enkle melodistrukturer kler den luftige stemmen hennes utmerket. 
På en måte er «Closer» tatt ut i begge retninger - både de svevende stemningene og de groovy partiene er mer markante, og jeg må nok innrømme at det hun er mest interessant der rytmen virkelig biter seg fast («Never Mind», «Irony»). 
Spesielt mangler de elektroniske ambient-teppene funksjon i de mer lyriske partiene, noe hun til gjengjeld tar igjen for fullt i den nakne, praktfulle avslutningen «Tomorrow». 
