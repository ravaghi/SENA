Middelmådige låter
Below the belt. 
(Bad Taste records) 

Kanadiske Danko Jones og hans musikere er full av humor og morsomme vendinger og meldinger når de gjør konserter. 
De spiller tight og bra. 
Det gjør de også på plate, men Danko Jones er hakket gråere og mer middelmådig i dette formatet. 
”Below the belt” er hakket råere og mer rocka enn Danko Jones sine siste utgivelser. 
Produksjonen er tøff og ålreit, men flere av låtene er likevel stillestående og småkjedelige med for få spennende elementer og momenter i seg til å forføre og imponere. 
Vi har hørt de fleste riffene og øvelsene tidligere fra andre band som 70-tallets Thin Lizzy, Nazareth og Deep Purple. 
