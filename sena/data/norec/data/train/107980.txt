Roma victor
Det ble kåret til det beste strategispillet på spillmessen E3. 
Nå invaderer «Rome: Total War» butikkhyllene. 

I den fantastiske slagscenen som innledet filmen «Gladiatoren», oppildner Russel Crowe troppene med «På mitt signal; Slipp helvete løs!» 

I «Rome: Total War», som tydeligvis er inspirert av filmen, er det du som får muligheten til å gi signalet. 
Og når hundrevis av romerske legioner marsjerer over slagmarken, forstår man godt at tapre gallere må ty til trylledrikker og annen doping for å motstå de romerske legioner. 

For når vi her i Norge gikk rundt med reinsdyrskinn og bodde i jordgammer, var det en høykultur som blomstret rundt landene ved Middelhavet. 
En periode med handel og stridigheter. 
Hvor romerriket blomstret frem syv små høyder ved Tiberens bredder. 
Riket vokste raskt og var til slutt stort nok til å dekke en hel verdensdel. 

Romantisert i form av bøker, tegneserier og film, og ikke helt uventet innenfor dataspill. 
Velkjente Creative Assembly, som står bak «Shogun: 
Total War» og «Medival: 
Total War» - to strategispill av ypperste klasse, tar her turen til romerriket. 

«Shogun» og «Medival» kunne skilte med visuelt imponerende og episke slag hvor du kommanderte tusenvis av små todimensjonale soldater. 
I «Rome: 
Total War» er de todimensjonale figurene erstattet med flunkende nye tredimensjonale soldater, som kan kjempe og handle individuelt. 

Det hele ser så bra ut at hverken ord eller skjermbilder fullt ut kan beskrive opplevelsen. 
3D motoren som Creative Assembly har brukt, er så god at både History Channel og BBC har brukt den i TV seriene «Decisive Battles» (www.totalwar.com/history.htm) og «Time Commanders» (www.totalwar.com/time.htm) til å illustrere berømte historiske slag. 

Som takk for hjelpen, har Creative Assembly fått god hjelp i å lage dette spille så historisk korrekt som mulig. 
Og det er langt fra noen ulempe. 

«Rome: Total War» går ut på å beskytte Rom sine interesser. 
Dette inkluderer selvfølgelig å invadere potensielle farlige naboer etter «føre var» prinsippet. 
Du får kontrollerer alle styrkebevegelsene i ro og mak i et rundebasert grensesnitt. 
Her kan du utvikle dine romerske byer med akvedukter og romerske bad, eller bygge forsvarsverker og legionærer. 

Er du ikke av den krigerske typen, kan både spioner og diplomater hjelpe til med å opprettholde «Pax romana», den romerske fred. 

Du kan velge mellom tre romerske faksjoner «Julii», «Scipii» eller «Brutii» og senere gallere, kartagere, germanere og flere. 
De sistnevnte låses først opp etter man har erobret deres landområder med romerske legioner. 
Når du har slått alle fiender, ender hele spillet i en romersk borgerkrig og du er først vinner når du er kronet som Cæsar i Rom. 

«Medival: 
Total War» er et av de beste strategispillene, som jeg har spilt. 
Og det er ikke i nærheten av min nye favoritt, «Rome: Total War». 
Et spill jeg skal kose meg med i mange år fremover. 
