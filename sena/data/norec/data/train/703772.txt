Full rulle
London-jenta Leona Lewis solgte åtte millioner av debutalbumet "Spirit" i 2007, etter å ha vunnet britiske "The X Factor" året før. 
I tillegg var "Bleeding love" den mestselgende singlen i verden i 2008. 
Hun har en stemme som spenner over fire oktaver, noe som kommer bra med når du går rett fra glitterpop i "I wish it could be Christmas every day" til operastil i "Ave Maria". 
Lewis har sine forbilder i Mariah Carey og Whitney Houston. 

Dette er julemusikk i det sporet og med Phil Spector svevende over. 
Ikke minst på hennes egen "One more sleep". 
Hun har også vært med på å skrive "Your hallelujah", som åpner stille og uvergelig øker på. 
Poppregede "Mr. Right" er også et ferskt bidrag til julekatalogen. 

Beste spor: 
"One more sleep", "I wish it could be Christmas every day". 
