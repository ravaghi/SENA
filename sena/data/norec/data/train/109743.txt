Albumanmeldelse:Ole Ivars - «Guttetur & gledeshus» 

Trykker på kopimaskinen for 35. gang. 

ALBUM: 
DANSEBAND Ole Ivars «Guttetur & gledeshus» (Tylden&Co./Bare Bra Musikk) 

Slik er det; Ole Ivars virker vaksinert mot nyskapning, men rir det samme konseptet år etter år - nå med en litt misvisende tittel, ettersom alvoret faktisk er i høysetet i år. 
Ole Ivars og da spesielt låtskriver William Kristoffersen kan vanskelig klandres for sine gjentagelser. 
Nødrimene er færre denne gangen, og han vet nøyaktig hvor enkle hverdagsbetraktninger som skal til for å få fansen i godt humør. 
Og det skal sies - dette er en gjeng med tilsynelatende evig godt humør. 

Egentlig finner jeg bare ett eneste eksempel der Kristoffersen utfordrer seg selv melodisk; «Om igjen og om igjen» er jo en god poplåt i Smokie/tidlig Dire Straits-ånd. 
Tør du prøve igjen, William? 

BESTE LÅT: 
«Om igjen og om igjen» 
