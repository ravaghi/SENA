Ekkel
DVD-anmeldelse 

Regi: 
Marc Schölermann Med: 
Milo Ventimiglia, Michael Weston, Alyssa Milano Denne «sex'n'drugs'n'medisinstudier»-thrilleren - en slag «Flatliners» (1990) møter «Crash» (1996), med en dæsj «Seven» (1995) attåt - er ordentlig usunn i hodet sitt, det skal den ha. 
Misantropisk, nihilistisk og hedonistisk, med blod og gørr og obduksjonsscener nok til å tilfredsstille selv den mest blodtørstige og overopphissede 14-åring. 
Over gjennomsnittlig vellaget syk «moro» for avstumpede guttunger. 
MORTEN STÅLE NILSEN 
