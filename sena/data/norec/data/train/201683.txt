Linksys WRT160N
Rimelig 802.11n ruter med elegant design 

Den forrige ruteren fra Linksys WRT-350N - hadde et svært "teknisk" utseende, med flere eksterne antenner som tiltrakk seg oppmerksomhet. 
Fargevalget var også noe påtagelig, med frisk blå og matchende grå/sort - høy nerdefaktor med andre ord. 
I tillegg hadde den en ytelse helt i toppen og mulighet for nettverkslagring ved å koble til en USB-disk rett i ruteren. 

LES OGSÅ: 

Den nye modellen med det klingende navnet WRT160N har et design som er totalt annerledes. 
Den har en elegant, mer abstrakt form og ingen synlige antenner. 
Den ser ut som et apparat, men det er bare så vidt. 
Med sølvgrått kobinert med sort pianolakk kan den stå nesten hvor som helst, hadde det ikke vært for ledningene som jo avslører det hele... 

Oppsett og tilkobling 

Ruteren har standard tilkoblinger, med WAN-port for internett og LAN for det lokale nettverket. 
Det er ingen USB for tilkobling til enheter som kan deles på nettverket. 

Ruten kan settes opp ved å kjøre programmet på CDen som følger med, som guider deg trinn for trinn og legger inn de riktige parameterne, avhengig av hva slags internetttilkobling du har. 
Den er også en UPnP-enhet som dukker opp under Nettverksenheter, og du kan komme deg inn i det web-baserte oppsettet derfra, eller du kan skrive inn adressen til ruteren i nettleseren og gå rett inn. 

Selv om ruterens utseende er forenklet, er oppsettsmulighetene like avanserte som på tidligere modeller. 
Standardoppsettet fungerer utmerket for de fleste, men har du kunnskaper og interesser og vil ha mer detaljert styrting er det gode muligheter for dette. 
Her er noen eksempler fra oppsettet: 

Ytelse - like elegant? 

Sammenlignet med WRT350N, den forrige Linksys-ruteren vi testet kommer WRT160N ikke helt opp på samme nivå. 
Men WRT350N er blant de aller raskeste vi noen gang har testet og koster nesten dobbelt så mye som WRT160. 

Rekkevidden faller noe etter som vi flytte vår bærbare nedover i huset, men hastigheten nede i kjelleren 3 etasjer ned (ruteren står på hemsen oppunder mønet) er fremdeles utmerket. 

Konklusjon 

Ønsker du en elegant ruter med gode basisfunksjoner til under 800 kroner, er Linksys WRT160N en utmerket løsning. 
Ønsker du mer avanserte rutingmuligheter finnes også disse tilgjengelig. 
