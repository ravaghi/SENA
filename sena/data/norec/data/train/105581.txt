Richard Thompson - «Dream Attic»
(Proper / Bonnier Amigo) 

En stund der var det nesten mulig å glemme at britiske Richard Thompson er en av verdens fremste elektriske gitarister. 
Dette albumet - innspilt «live», men kun bestående av nye sanger - retter herved på misforståelsen. 

Nå har ikke egentlig Thompson melodier nok til å fylle et nesten åtti minutter langt album denne gangen. 
Heller ikke tekstene bringer mye nytt til torgs. 

Det kommer ikke som noe stort sjokk at Thompson, alltid helt uten naivitet når det gjelder menneskenaturen, kan skrive en sang om finanskrisen og dertil hørende skurker. 
At han har satt av en hel sang til å hetse Sting, og altså spiller gitar som en mann i brann hele veien, betyr at vi likevel lytter. 

BESTE LÅT: 
«If Love Whispers Your Name». 

MORTEN STÅLE NILSEN 
