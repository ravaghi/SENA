Fujifilm FinePix HS10
TEST: 
Svært mye kamera for pengene. 

Vi har testet Fujifilms nye beist - et ultrazoomkamera med 30x optisk zoom og 24mm vidvinkel. 
Med andre ord et kamera som kan operere under nært sagt alle tenkelige fotografiske situasjoner (nærgrensen er bare 1cm). 

HS10 kan også filme med HD-oppløsning (1080p) og har også filmfunksjoner som tillater opp til 1000 bilder i sekundet (=supersaktefilm). 

Kameraet er spekket med funksjoner, deriblant en panoramafunksjon der du bare sveiper kameraet rundt før bildet sys sammen, avanserte muligheter i forhold til serieopptak, støtte for RAW-format og en funksjon som fjerner turister fra motivet du vil ta bilde av. 

Allikevel fremstår Fujifilm FinePix HS10 som et brukervennlig kamera, og det er også rikt utstyrt på knappefunksjonen slik at du lett kan endre innstillingene uten å gå veien om menysystemet. 
Kameraet virker robust, veier nesten 700 gram og har et meget komfortabelt grep. 
Du kan også vippe skjermen hvis du vil ta bilder fra hofta eller over hodet. 

Ytelsesmessig opererer kameraet også raskt, med hurtig og presis autofokus og generelt rask respons over hele fjøla. 

Når det gjelder bildekvalitet er det et par småting å trekke for - blant annet kunne bildene godt ha vært litt skarpere, og kameraet har en tendens til å overeksponere i konstrastfylte situasjoner der lyse partier blåses ut. 
Imidlertid gjør kameraet det godt med tanke på støy på høye ISO-verdier. 

Les hele testen og se bilde- og videoeksempler: 

Fra konklusjonen: 

Vi er imponerte av Fujifilms ultrazoom denne gangen - HS10 har "alt": et gigantisk zoomområde (tilsvarende 24-720mm), en god videofunksjon som både kan filme i HD eller opp til 1000 bilder i sekundet med redusert oppløsning, samt en rekke funksjoner for feinschmeckere, som RAW-fotografering og en avansert seriefotofunksjon. 

Kameraet er lettvint å bruke og er også rikt utstyrt med knapper som gjør at du hurtig kan endre de fleste innstillinger. 
Det er også godt å holde i. 

Alt er riktignok ikke perfekt - et par av skrytefunksjonene (som f.eks. turistfjerneren) fungerer ikke helt som lovet, og bildekvaliteten har litt å gå på både med tanke på skarphet og overeksponering i kontrasfylte situasjoner. 

Dette er et kamera som kan brukes til det meste - fra fotografering på 1cm avstand til motiver som befinner seg flere hundre meter unna. 
Trenger du den slags fleksibilitet er Fujifilm FinePix 
HS10 et ypperlig valg. 
Med en prislapp på drøye 3500 kroner i de billigste nettbutikkene, har du sjelden fått så mye kamera for en så liten penge. 
HS10 er så definitivt et anbefalt produkt. 

Oppdatert: 
Fujifilm FinePix 
HS10 har i etterkant blitt trippeltestet mot Canon PowerShot SX30 IS og Panasonic Lumix 
DMC-FZ100 der det gikk av med seieren. 

Fujifilm FinePix HS10 
