ZipGenius 6
ZipGenius er et av de beste filpakkeprogrammene. 
Og det er gratis. 

Å pakke filer kan være smart, spesielt når du har flere filer som skal sendes med epost eller få plass på et lagringsmedium med begrenset plass. 
Da kan du samle sammen alle filene til én arkivfil, og kan også krympe totalstørrelsen. 
Det klart mest utbredte pakkeformatet heter ZIP, og Windows har innebygd støtte for å lage/lese og pakke ut zip-filer. 

Hvor mye en fil kan krympes avhenger i stor grad av filtypen. 
Tekstdokumenter kan som regel krympes langt mer enn JPG-bilder, for eksempel. 
Det finnes også alternative pakkeformater (tre populære er RAR, 7Z, LZH), som kan egne seg bedre enn ZIP i mange tilfeller. 

25 formater 

Da er det lurt å installere et pakkeprogram som håndterer nær sagt alle sammen, og ZipGenius er i så fall et godt valg. 
Programmet kan pakke ut hele 25 forskjellige pakkeformater, og kan også lage flere av dem, inkludert to av de mest populære, ZIP og 7Z. 

Her har vi dobbelklikket en ZIP-fil, og får full oversikt over innholdet. 
Vi kan dra og slippe filer fra arkivet til for eksempel skrivebordet. 
Du kan også manipulere innholdet, for eksempel legge til eller slette filer. 

Du kan velge mellom fem forskjellige krympenivåer, legge på passord, og lage selvutpakkende arkiver (som .EXE-fil). 

Høyreklikk 

Programmet integreres fint i Windows, og pakkeprosessen kan startes automatisk når du høyreklikker på en fil eller mappe: 

Programmet har også andre nyttige funksjoner, for eksempel en egen backup-funksjon som lar deg sikkerhetskopiere alt fra Firefox-profiler til dokumentmapper. 

Du finner mer informasjon om ZipGenius og kan laste det ned fra Zipgenius.com. 
Programmet er freeware - altså helt gratis å bruke. 
