hp dvd630i
Nå har også HP kommet med en 16x brenner. 
Hva har den å tilby før 16x plater er på plass? 
Vi har testet. 

hp er en av pionerene i etableringen av +RW og +R formatet, allerede i 2001 testet vi den første brenneren - dcd100i. 

LES OGSÅ: 

Dagens modell er sjette generasjon og har fått betegnelsen 630i. 
Det er en ren oppdatering av 530i, i det ytre er det bare tallet 6 som er nytt. 

Spesifikasjonene sier at den skal kunne brenne 16x på DVD+R og DVD-R. 
I virkeligheten er det enda litt tid til 16x plater er generelt tilgjengelig og fintrimmingen av firmwaren i brennerne er på plass. 

Det som er interessant i mellomtiden er blant annet hvordan brenneren takler forskjellige plater og hastigheter ut over spesifikasjonene. 

Det finnes mange forskjellige plater, og sterkt varierende priser. 
Vi har valgt å standardisere på anerkjente kvalitetsmerker når vi tester brennere, og fokuserer på ytelse. 

I den praktiske hverdag er det interessant å finne en balanse mellom pris, kvalitet og ytelse. 
Her vil preferansene variere sterkt, etter forskjellige parametre. 
Noen har god tid og lite penger, andre bryr seg ikke om noen ekstra kroner hvis de kan redusere den samlede ventetiden med en time i løpet av en dag. 

Hvordan er så dvd630i forbedret i forhold til 530i? 

Ytelse 

Vi testet 2GB og 4GB, samt 2x 4000 MB på Dual Layer. 
Det er ikke alle som brenner fulle DVD-plater, det er jo mye annet enn vanlige spillefilmer som kan brennes... 

Hastigheten på brenningen varierer utover platen, og det er til dels stor forskjell på hvor raskt de første 2 GB brennes på forskjellige brennere. 

På 2 GB fil på DVD+R brukte dvd530i 5:35, og 7:31 på DVD-R. 
Her brukte 630i henholdsvis 4:36 og 4:18. 
En markant forbedring på brenning av i underkant halve kapasiteten. 

I begge tilfeller var det snakk om 8x brenning på 8x plater. 

På 4 GB brukte forgjengeren 8:53, mens dagens testobjekt var over minuttet raskere med 7:44 på DVD+R. 

På brenning av DVD-R på 8x med 8 x plater, viste den seg å være mer kresen på plater enn på DVD+R. 
Her varierte brennetidene fra 8:52 og helt opp til 15:17 på -R fra TDK, mens Verbatim lå stabilt rundt 7:47. 

hp 630i ville ikke brenne noen av platene med høyere hastighet enn 8x, heller ikke 12x-platene fra Verbatim. 

DVD+RW ble brent på 4x, som tok 6:45, en bra tid. 

Dual Layer ble brent på 2.4x og tok 45:10. 
Her klarte både Nec og TDK å brenne på 4x, som reduserte tiden til rundt 26:20. 

CD 

Brening av CD var unnagjort på 3:17 og ripping av musikkCDen på 2:37, som er svært raskt. 

Konklusjon 

hp har forbedret sin topp-brenner en god del, men siden den ikke er villig til å brenne raskere enn 8x er det fremdeles et stykke igjen til at ytelsen kan sammenlignes med BenQ og Nec. 
