Spillanmeldelse:«Call of Juarez: The Cartel» 

«Call of Juarez» har gått bort fra det ville vesten, og inntatt den minst like ville narkokrigen i Mexico i «The Cartel». 

Gull er byttet ut med narkotika og hestene er byttet ut med store SUVer. 
Men blyet, blodet og grådigheten er den samme som for 150 år siden i vesten. 

Her blir vi kastet inn i en spesialgruppe sammensatt av FBI, narkotikadivisjonen og Los Angeles-politiet. 
Tre etater som ikke tåler hverandre, men som tvinges til å jobbe sammen for å knekke det hensynsløse Mendoza-kartellet. 

Det er tydelig at «The Cartel» har bevart noen av sine western-røtter. 
Dette er nådeløs revolveraction akkompagnert av steelgitarer og ørkenlandskap. 
Og det funker delvis bra. 

Men samtidig som «Call of Juarez» har tatt en tidsreise på 150 år, har det blitt mer likt andre spill i actionsjangeren. 
Her går vi fra dekning til dekning, skyter skurker, og kjører litt bil innimellom. 
Og det føles veldig raskt som noe vi har spilt utallige ganger før. 

VG Nett Debatt: 
ErikJm: 
Alltid kjøpt Call of Juarez siden det var noe ikke alle andre spill var; western, atmosfære og deilig skyting. 
Nå blir det bare nok et FPS som jeg ikke kommer til å kjøpe. 
Diskuter «Call of Juarez: The Cartel» her! 

Det som redder «The Cartel» er at du kan ta med deg to kompiser og spille gjennom hele eventyret over nettet. 
Dessuten kan du spille som alle de tre karakterene, og oppleve historien fra tre litt forskjellige sider. 

Men det endrer ikke det faktum at dette er i overkant generisk. 
Det er rett frem bang-bang-action, som oppleves som en kvalitetsmessig berg-og-dalbane. 
Tidvis riktig bra, men i neste øyeblikk holder det på å rakne i de tekniske sømmene. 
Resultatet er et nokså middelmådig spill. 

CARL THOMAS AARUM 

PS: 
Spillet er lansert til Xbox 360 og Playstation 3, og kommer til PC i september. 
Det er testet til Xbox 360. 

CALL OF JUAREZ: 
THE CARTEL Plattform: 
Playstation 3, Xbox 360, PC Genre: 
Action Alder: 18+ Anb. pris: 599,- Utvikler: 
Techland Utgiver: 
Ubisoft 
Mer info 
