Kjærlighetens krokveier
En kjærlighetshistorie man ikke helt venter seg. 

HANDLER OM: 
Tom er en mislykket arkitekt med en høyst midlertidig jobb. 
Denne jobben bringer i alle fall én god ting: 
Jenta Summer, som Tom forelsker seg hodestups i. 
Han kan tenke seg hele kjæreste-greia. 

Det kan ikke hun! 

DOM: 
Etter mange år med amerikanske romantiske komedier, vet man hva kjedelig formelfilm er. 
Grundig! 

Denne gangen er mye annerledes: 
Filmen er fortalt tilsynelatende totalt uryddig etter innfallsmetoden - godt spredd over 500 dager. 
Etter ti minutter fatter man: 
Det er minnenes kaos som råder, ryddig nok! 

Hovedrolleinnehaverne er tilforlatelige, gutten helt ut forståelig, jenta fruktbart mysteriøs - og sterk! 

Det ligger en fin eim av troverdig melankoli, virkelige mennesker, lun humor og ujålete virkelighet over denne filmen. 
Som i grunnen bare mangler en smule energi for å være en virkelig fulltreffer. 
