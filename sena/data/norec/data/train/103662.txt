Jill Johnson «Roots and Wings»
(Lionheart) 

Svensk danseband og Grand Prix-artist som har vendt tilbake til countryrøttene. 

Jill Johnson har vært i Nashville og spilt inn mesteparten av sin sjette soloplate. 
Her har hun søkt inspirasjon for å få den rette countryfeelingen. 
Jill har blant annet fått åpningslåten «Can't Get Enough of You» fra David Eriksen, og denne småtøffe countryrock-låten setter standarden for platen. 

Jill liker country og rootsmusikk, hun synger bra enten det er kjappe låter eller ballade-klassikeren «Desperado» av Don Henley og Glenn Frey. 
Jill Johnson er litt i stilen til Shania Twain, og fortjener å være en artist å bli bedre kjent med for dem som liker denne musikkstilen. 

KURT BAKKEMOEN 
