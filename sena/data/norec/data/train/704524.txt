Hjertevarm skotte
James Yorkston er en skotsk folkesanger med sans for både gammelt håndverk og mer oppdatert framføring. 

På hans åttende studioalbum er KT Tunstall en flittig gjest, og produsent er Alexis Taylor fra synthpop-bandet Hot Chip. 
Yorkston har lagd vakker musikk før, men aldri så gjennomført mykt og melodiøst som dette. 
For ikke å snakke om hjertevarmt og trøstende. 
Vi har mistet Jackie Leven, men skal være takknemlige for at Fife også har fostret James Yorkston. 

Beste spor: 
"Fellow man", "The blues you sang", "Guy Fawkes' signature", "Thinking about Kat", "Broken wave (A blues for Doogie)", "King of the moles". 
