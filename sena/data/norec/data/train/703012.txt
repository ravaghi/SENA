Bryllup for småbikkjer
Det er ikke vakkert når bikkjer gifter seg. 
Stol på meg. 

Siden dette er en dvdguide i hovedsak viet til kvinners gåtefulle ikonverden og behovet for å skjønne mer enn radikale kvanter i verden, skal jeg nevne at familiekomedien «Beverly Hills Chihuahua 2» starter med at to ørsmå bikkjer med nervøse bevegelser og sure snuter gifter seg. 
Siden jeg så filmen i Blu-ray fikk jeg se dette i Mittet-klare bilder fulgt av småhysterisk underlagsmeksikansk musikk. 
Det var utebryllup i sol og plen som det går an å slippe sine svarte poser på og grave ned antilopebein fra Beverly Hills Rema. 
Så kjem Bessami Mucho. 
Jeg ser for meg en fårepølse fra Voss. 
Det er et dårlig tegn. 

Filmen handler om å videreformidle fordommer mot de rike og dessuten håne bankfolk som vil at også amerikanere skal betale avdrag på sine lån. 
Hundene ordner det sånn at Mama og Papa Mexico får beholde den litt glorete nasjonalstua si. 
Utrolig usjarmerende dyr. 
