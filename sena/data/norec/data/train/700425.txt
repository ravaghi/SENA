Evolusjons-miraklet
For alle over 14 år vil dette være en rutinert skøyerstrek utført av tegnevillig computer. 

For de under 14 er filmen et evolusjonistisk mirakel. 
Når astronauten fra Jorden kommer til den bebodde planeten langt hinsides livsløgnene i Universet, finner han en sivilisasjon som er så lik USA at bikkjene til og med tisser på lyktestolpene. 
Med andre ord: 
Enten finnes en slags nerde-Gud som sitter og samler på campe antikviteter, eller så ble Darwins utviklings-tilfeldigheter grovt feilbedømte. 
Livet i Universet kan bare bli til på én måte, og det er framveksten av ubetenksomme småby-idyller som likner amerikansk femtitall. 

Handlingen går ut på at astronauten må hjelpes tilbake til romskipet sitt, og hvis jeg ikke husker feil, er moralen at vi skal respektere at vi er forskjellige og ta vare på hverandre. 
Sjokkerende. 
