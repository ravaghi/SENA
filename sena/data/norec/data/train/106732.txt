Jewel:«Goodbye Alice In Wonderland» 

(Atlantic/Warner) 

Det er drøyt ti år siden Jewel Kilcher imponerte stort med debuten «Pieces Of You». 
Siden den gang har hun blitt en amerikansk storselger på godt og vondt. 
Her er hun tilbake til sitt eget utgangspunkt - den folk-inspirerte låtskrivergenren - etter å ha flørtet med dance (!), men lydbildet bærer preg av å være i overkant slipt til for å tekkes bredest mulige publikumsmasser. 

Det fører til at noe av Jewels særpreg forsvinner, blant annet bruker hun sin fabelaktige stemme altfor lite. 
Selv kaller Jewel dette sin mest personlige plate så langt. 
Synd det ikke virker sånn. 

LAST NED: 
«Satellite», «Only One Too» og «1000 Miles Away». 
