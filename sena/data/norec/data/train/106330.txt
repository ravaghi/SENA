Diverse artister:«Best Jazz 100» 

(EMI) 

Mye musikk for penga 

Platebokser er en sikker vinner under juletreet, og de kommer i alle varianter tilpasset de fleste lommebøker. 
EMIs klassikerserie «100Best» skulle være tilgjengelig for de mer slunkne lommebøker. 
Men la det være sagt med en gang: 
Jazzboksen er ingen samling for de som er spesielt opptatt av jazz, og det er heller ingen samling med tidenes 100 beste låter. 
Hverken Bessie Smith, Ella Fitzgerald, Louis Armstrong, Charlie Parker, Miles Davis eller John Coltrane er representert. 
Det er ingen diskografiske opplysninger, og stoffet er arrangert etter stemninger for å gi en behagelig bakgrunnslytting. 
Her er en CD med myk og behagelig jazzsang, en med elegant storbandswing, og et par med myke ballader for å nevne noe, men lite som røsker i øregangene. 
Likevel, det er mye musikk for penga, og det er god musikk. 
