Plateanmeldelse:The Captain & Me - «Peter Gabriel» 

Reflektert og uhøytidelig verdenspop. 

Heldigvis finnes ikke platebutikker mer, for da ville oslobandets fjerde skapt utallige forbrukerrådsaker fra forvirrede Gabriel-fans. 

Selv om denne muntert musikknerdete enneaden er milevis foran verdenspopfarens nyere prosjekter. 
Førstesingel «Linda Thompson» er jublende høytsvevende om å «see the bright lights tonight». 
Det er mange slike kosteligheter, der de voldsomme virkemidlene smelles på. 

Den andre norske låten noensinne om Baku. 
Den ørtende om Wien - der byen like gjerne kunne vært på Kilimanjaro. 
For ikke å glemme åpningen om T-banen, der joik brukes skikkelig i popmusikk. 

Det var sannelig på tide. 

BESTE LÅT: 
«Linda Thompson» 

TOR MARTIN BØE 
