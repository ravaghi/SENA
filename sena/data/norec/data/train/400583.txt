Karpe Diem utfordrer suksessoppskriften
Det er tre år siden sist vi hørte noe nytt fra hiphopduoen. 
Nå kan det virke som de er klare for å gå nye veier. 

Med fare for å høres ut som en som fortsatt bruker Netscape Navigator, må jeg innrømme at jeg fortsatt venner meg til at store artister ikke lenger slipper to singler etterfulgt av et album. 
På tross av at jeg har fått litt trening de siste årene. 
Fredagsslippene til Kanye West i 2010, eller mandagene til Justin Bieber fra 2013, var begge underholdende måter å gi ut musikk på. 
Tidligere i høst slapp Miley Cyrus et helt album på Soundcloud, uten forvarsel, og jeg likte jo veldig godt – både selve albumet og måten det plutselig bare var her på. 

Les om da Justin Bieber gjestet Oslo forrige uke: 

Les anmeldelsen av forrige ukes korte Bieber-konsert her: 

To av landets største går nye veier 

I Norge har Lars Vaular i år gitt ut to av tre puslespillbiter med sine 666- minialbum, noe som har skapt skyhøye forventninger til siste del av trilogien. 

Jeg vet ikke om Karpe Diem er inspirert av Lars Vaular, men det er uansett morsomt at to av landets største artister flikker litt på utgivelsesoppskriften. 
Særlig fordi de nok kunne regnet med suksess gjennom et helt ordinært plateslipp. 

Her er ukas kuleste låter: 

Talentet drukner i lydmassen 

Karpe Diem har vært blant landets største popartister en stund nå. 
Det har de blitt gjennom en utrettelig turnévirksomhet, samtidig som musikken deres utvilsomt har vært særdeles radiovennlig. 
Min største innvending mot duoen har nok vært at de veldig allsangvennlige refrengene, og stadionpreget på musikken deres i noen grad har skjøvet to veldig flinke rappere litt i bakgrunnen. 
Jeg har lenge hatt lyst til å høre Chirag og Magdi over litt mindre grandiose produksjoner enn det de typisk velger seg ut. 

Norsk pop utfordres av en ny trendsetter: 

Vestkantsvartinga seks år etter 

Heisann Montebello gir meg også akkurat det jeg vil ha rett ut av startblokkene. 
”Au pair” lar Chirag flyte uanstrengt og Magdi følger opp med hans sedvanlige ordlek. 
Produksjonen er nedpå, og med unntak av noen handclaps og et par linjer, så er det ikke mye her som virker skreddersydd for lightere og allsang. 
”Hvite menn som pusher 50” åpner også veldig lovende, med en produksjon som lar rapperne inneha hovedrollene. 
Tematikken fra ”Au pair” fortsetter her, og det virker som om Heisann Montebello er akkurat det tittelen kunne tolkes som – dette er ”Vestkantsvartinga”, seks år etter. 

Her er flere rykende ferske plateanmeldelser: 

Rapper om flyktningdebatten 

På sitt beste er låten veldig bra. 
Når Chirag proklamerer at han henger med noen hvite menn som pusher 50 som styrer verden, og som Magdi proklamerer at han både hater og elsker, får jeg lyst til å hytte neven mot både heteronormativitet og debattpaneler kun bestående av hvite menn. 
Jeg tilgir til og med nesten både Trang Fødsel-sitatet, og gjengivelsen av prosjektets tittel, som kommer til å tvinge publikum til å synge med. 
Avslutningssporet er strengere enn de to andre låtene, og utgivelsens gjennomgående tema utvides med en ektefølt og poengtert henvisning til henvisning til klimaet i kommentarfeltene, ikke minst om dagens flyktningdebatt. 

Dette mener forfatter Karl Ove Knausgård om flyktningdebatten: 

Ønsker flere nye låter 

Det virker som om Karpe Diem samtidig som de leker seg litt med formatet, også leker litt med lydbildet. 

Produksjonene er fortsatt til dels for pompøs for meg, men jeg tror og håper at de selv hører hvor bra de høres ut på mer nedstrippede beats. 
Men uansett gleder jeg meg veldig til fortsettelsen av Heisann Montebello , for tre låter på tre år er for lite Karpe Diem. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
