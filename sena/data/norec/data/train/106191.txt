Pen og prektig
Regi: 
Deepah Meeta. 
Genre: 
Drama. 
Indisk 

STJERNER: 
Lisa Ray, John Abraham, Sarala 

HANDLER OM: 
India under britene, sent på 1930-tallet. 
Chuyia blir som åtte år gammel enke sendt til et kollektiv for etterlatte kvinner. 
Flere av kvinnene jobber som prostituerte, deriblant Kalyani, som blir Chuyias beste venninne. 
Kalyani forelsker seg i Narayan, en radikal idealist. 
Tør hun trosse konvensjonene og dra av sted med ham? 

DOMMEN: 
Betimelig film om et problematisk aspekt ved ortodoks hinduistisk lære: 
Om en kvinnes mann dør, skal kvinnen leve resten av livet i forsakelse. 
«Vann» utspiller seg idet Mahatma Gandhis innflytelse i det indiske samfunnet eskalerer, men tradisjonen har vedvart til den dag i dag. 
Sarala er magnetisk som Chuyia, hvis skøyeraktige ansikt har rikelig med personlighet under et barbert hode, og den nesten parodisk smellvakre Lisa Ray er i seg selv en levende propagandaplakat mot enhver sølibattradisjon, religiøs eller ikke. 
Fine, rørende greier men bitte lite grann for prektig for sitt eget beste. 

MORTEN STÅLE NILSEN 
