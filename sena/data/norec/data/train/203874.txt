Sprek liten bensinmotor
Den gjør jobben bra, men vi ville vurdert dieselen. 

Land Rover kjører hardt på sin minimalistiske design for tiden. 
Designsjef Gerry MC Groven har tilsynelatende tatt vinkelsliperen på en Ranger Rover Sport, trukket linjene i sportsligere retning og kalt den Velar. 
Og lekker er den. 

Volvo XC60, Mercedes-Benz GLC, BMW X3, Audi Q5 med flere, men de største motorvariantene kan like gjerne ta kunder fra Audi Q7, BMW X5 og Mercedes-Benz GLE. 

Linjelekre 
Velar er nemlig en smule lavere men ganske mye lengre enn mellomklasse-SUV-ene den egentlig konkurrerer mot. 
Innstegsprisen er også noe høyere. 
Men så er den også klart mer luksusorientert. 

En ny toliters dobbeltturbo bensinmotor presser prisen noe ned og er et alternativ for dem som ønsker power og ok pris. 

Ny motor 

Under panseret vil du finne både firesylindrede, sekssylindrede og åttesylindrede motorer. 
Firesylindrede bensinmotorer på 250 og 300 hester og en 3-liters V6 på 380 hester. 

På dieselsiden har man to firesylindrede motorer på 180 og 240 hester og en 3-liter på 300 hester. 
Det kommer en SVT-modell med V8 på 550–570 hester. 
Den mest aktuelle for Norge, nå som diesel er bannlyst i enkelte kretser har vi vært nødt til å vente på til nå. 
Nemlig den firesylindrede bensinmotoren på 300 hester, P300. 

Du blir minnet på motorvalget i det du trykker på startknappen. 
Motoren legger seg på 1500 omdreininger inntil du roer den ned med et blipp på gassen. 
Stort sett jobber motoren stille i bakgrunnen, men minner deg på sin eksistens ved pådrag. 

Nåla spretter gjerne opp over drøyt 3.200 omdreininger. 
Ved bånn gass starter moroa på 5.500 og fortsetter nesten 1.000 omdreininger opp. 
I disse tilfellene vil nok de fleste drømme om lydbildet fra sekserne. 

Toliteren blir matet med turbo og effekten er det ikke noe å si på. 
Den er rask og villig, og hadde i noen tilfeller fortjent raskere automatkasse. 
Ved normal kjøring, funker kombinasjonen bra, nesten bedre enn de overivrige sekserne, som gir deg en liten nakkesleng hver gang du gir gass i lave hastigheter. 

P300 koster rundt 50.000 kroner mer enn P250, men samtidig er den bare 68.000 kroner billigere enn V6-dieselen D300. 
Sistnevnte er kraftigere og samtidig gjerrigere på suppe. 
Vårt testforbruk med P300 havnet på mellom 0,84 og en smule over literen på mila. 

Slik kjører den 

Velar er bygget på jaguar Land Rovers nye aluminiumsplattform Som Jaguar F-Pace og Range Rover Sport. 
Med sine 2,87 meter lengde er Velar noe lenger enn F-Pace mens akselavstanden på 2,87 er den samme. 
Vekten havner på 1.800 kilo. 
Det er slett ikke ille. 
Bare 120 kilo tyngre enn letteste versjon av lillebror Evoque (Evoque cab veier forresten 1960 kg) og sportsstasjonsvogna Audi RS4, som riktignok har en V6 under panseret, veier bare 15 kilo mindre. 

Land Rover har funnet sitt DNA, slik de fleste andre premiumbrands. 
Man får en tung solid følelse bak rattet. 
Alt fra når du slår igjen dørene til selve kjøringen. 

Men den føles fortsatt tung og de 26,5 cm brede vinterdekkene Yokahama Geolandar 1 M/S er ikke med på å få det beste ut av bilen. 
Det skal ikke så mye provokasjon til før man føler man er på svømmetur, og det er først og fremst forhjula det går ut over når du er for ivrig i sving. 

Vi har tidligere testet de to store sekserne på sommerhjul og da biter den seg naturlig nok bedre fast. 
Understellet både imponerer og skuffer. 
Man blir svært positivt overrasket hvordan den svelger enorme telehiv i bra fart, samtidig som den føles stiv når du ruller forholdsvis sakte. 
Selv i komfortinnstilling. 

For luftfjæringen tilbyr mange innstillingsmuligheter. 
Du har kjøreprogrammene, Dynamic, Eco og Comfort. 
I tillegg kan det velges tre offroad-program som tryller med sperrer og moment. 

Rattet er forholdsvis lett og helt uten følelse for underlaget, men den styrer presist. 
Litt for hard og ekstra ufølsom i midten i Dynamic-mode. 
Desidert mest følelse i Comfort. 

Best på interiør? 

Vi sitter i de beste stolene. 
De mangler ingenting og har til og med nakkestøtter man kan knekke inn for bedre støtte. 
Personlig liker jeg lav sittestilling og får tilfredsstilt dette. 
Rattet får du godt inntil deg. 
Også baki sitter man bra og den har elektrisk justerbar vinkel på bakseteryggene som er 40/20/40 delt og som legges ned med en knapp. 

Land Rover kaller de to titommerne «Touch Pro Duo Infotainment system». 
Sammen med den nederste skjermen finner vi to store vrihjul som er limt oppå skjermen med egne LED display. 
De var ikke nødvendige, men Land Rovers designere ønsket å fortsatt ha noe håndfast kundene kunne bruke. 
Det er stilig. 
Funksjonen endres etter hva du velger på skjermen og symbolene inni vrihjul bytter for å vise hva du justerer. 
Elegant og stilig. 

Du stiller alt fra temperatur til setevarme, massasje, kjøreprogrammer og andre innstillinger. 
I tillegg har du en fysisk volumknapp i midten. 
Den øvre skjermen gjør alt det andre, altså navigasjon, telefon, radio osv. 
Begge skjermene er rimelig enkle i bruk. 
Apple Car Play og Android Auto derimot finnes ikke, ikke at jeg tror noen vil savne det. 

Kontrollene på rattet er også av typen skjerm og den til venstre tommel endrer utseende og funksjon etter hva den skal betjene. 
Den virket bare tidvis i testuka. 
Layout på menyer og inndeling på det heldigitale instrumentpanelet som er standard på de tre høyeste utstyrsnivåene kan endres på flere måter fra to klassiske klokker med infotainment i midten, til en sentral turteller med digitalt speedometer i midten og valgfrie visninger på hver side, til et helt kart med fartsvisning og andre trivialiteter på en bunnlinje. 
Audis Virtual Cockpit er noe enklere i bruk men oppbygningen kan minne om hverandre. 

Adaptiv fartsholder er standard på HSE-utgaven og lar deg kjøre både i terrenget og på veien uten å bruke pedaler, autonom nødbremsing, filskiftassistent som trekker deg på plass igjen, selvparkering og trafikkskiltgjennkjenning er på plass. 

Stiv pris 

Velar fås fra 1.256.000 kroner, men finnes i fire utstyrsgrader. 
Standard Velar, S, SE og HSE. 
I tillegg kan alle utstyres med R-Dynamic stylingpakke med sportsligere detaljer både inni og utenpå. 
Vi kjører HSE R-Dynamic, men også den trenger ekstra utstyr. 

Luftfjæring koster 16.000 på de firesylindrede variantene og er et must. 
Lakk og soltak stikker av med ytterligere 37.000 kroner, 21-tommerne koster 10.000 og fullelektrisk tilhengerfeste 13.000. 
Til sammen koster vår testbil 1.360.000 kroner. 
Stivt nok for de aller fleste. 
Vi anbefaler å prøve treliters diesel også, før du bestemmer deg. 
