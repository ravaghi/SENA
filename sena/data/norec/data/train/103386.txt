Jesse Malin «This Heat»
(One Little Indian/Tuba) 

Nesten mer Ryan Adams enn Adams selv. 

Egentlig er det ironisk; Jesse Malin er plutselig nær identisk med kompisen på denne platen der han faktisk har fjernet nettopp Ryan Adams fra produksjonssetet. 
New York-mannen klarer likevel ikke å løsrive seg fra lydbildet som preget Adams spesielt i tiden rett etter Whiskeytown - melodiøs, rufsete, lett og lengselsfull storbyrock i tradisjonen til Steve Forbert. 
«Arrested», «About You» og «Since You're In Love» peker seg ut på et svært jevnt album uten de altfor store overraskelsene. 
Men fin bilmusikk for sommerferien er det definitivt! 
Tenk for en supergruppe det hadde blitt med Jesse Malin, Ryan Adams og Pete Yorn... 
