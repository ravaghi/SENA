Hilde Louise Asbjørnsen:«No vil eg vaka med deg» 

(Upnorth Discs/Musikkoperatørene) Genre: 
Jazz 

Hyllest til Zetterlund. 

Da Monica Zetterlund døde i fjor, ble hun umiddelbart og dypt savnet. 
Hilde Louise Asbjørnsen leverer en verdig og kompetent hyllest. 
Zetterlund hadde et usedvanlig bredt nedslagsfelt, hun spilte inn enestående jazzalbum med Bill Evans og Thad Jones- Mel Lewis-storbandet og var samtidig en populær fortolker av den «svenske sangskatten». 

I samarbeid med produsent og gitarist Jojo Wadenius og et stjernelag som inkluderer Arild Andersen på bass, har Asbjørnsen plukket ut et dusin av Zetterlunds mest kjente sanger. 
Edvard Hoems gjendiktninger til nynorsk gir sterke poetiske opplevelser som står godt på egne ben. 
Med særpreget stemme og tolkningsbredde har Asbjørnsen det som skal til for å bære et såpass ambisiøst prosjekt. 
Eneste innvending er den musikalske tilnærmingen kunne ha vært noe dristigere. 

CARL PETTER OPSAHL 
