«The Nordheim tapes» Arne Nordheim:Elektroakustisk musikk fra radio 

(Aurora) 

Arne Nordheim har blitt 77 år, og nå er deler av den første, elektroakustiske musikken hans faktisk utgitt for første gang. 
Dette er komposisjoner fra 1960-tallet som er innspilt i NRKs studioer ved hjelp av deres teknikere, og fram til nå har stoffet ligger lagret i NRKs indre gemakker. 
Mange av komposisjonene er elektroniske etyder som senere ble brukt som stemningsskisser i hørespill. 
Disse har komponisten Risto Holopainen satt sammen til collager, og cd nr. 2 inneholder mer helhetlig musikk skrevet for Radioteatret. 

Og det er ikke stor tvil om at disse forsøkene var med på å danne den nordheimske sounden vi etter hvert kjenner godt - her er det stemmecollager, det er de karakteristiske perkusjonsfigurene i treblokker og rislende slagverk som har blitt brukt i utallige senere verker. 
Dermed er dette en historisk viktig og spennende utgivelse. 
Så nytt klinger det naturlig nok ikke, men det klinger definitivt som Nordheim. 
Men dét er jo ikke snaut, særlig ikke når man tenker på arbeidsmulighetene han hadde. 
