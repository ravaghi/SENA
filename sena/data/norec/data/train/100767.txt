The Gossip:«Standing In The Way Of Control» 

(V2 / Bonnier Amigo) 

Ryktet er kanskje bedre enn bandet. 

Det kan fort bli fyrige tilstander når postpønk-trioen The Gossip og frontdame Beth Ditto inntar Hovefestivalen neste uke. 
Den diskofiserte tittellåten fra denne platen er en av vårens beste og røffeste rock-låter, men dessverre blir den aldri fulgt helt opp på resten av platen. 
The Gossips besetning og uttrykk ligger tett opp til The White Stripes, men mangler sistnevntes dynamikk (og låter) i det strenge formatet som gitar/sang/trommer utgjør. 
Beth Ditto har derimot en råhet i stemmen som sender tankene til fordums bluesdronninger, hvilket også gjør at vi likevel gleder oss til Norgeskonserten. 

ANBEFALTE KJØP: 
«Standing In The Way Of Control», «Yr Mangled Heart» og «Holy Water». 
