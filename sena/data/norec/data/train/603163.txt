«Robin Hood»:Underholdende actioneventyr 

«Robin Hood» er underholdende og actionfylt, men fyller ikke helt skoene til sine forgjengere. 

Filmen er både manusforfatterne og regissørens spillefilmdebut, og for det meste er det en ganske vellykket debut. 
Filmskaperne har gjort om litt på den klassiske historien vi kjenner så godt, men de har beholdt selve kjernen. 

Robin av Loxley (Taron Egerton) kommer tilbake etter flere år som korsfarer. 
Da han kommer hjem finner han hjemmet sitt i ruiner, kjæresten Marion i en annen manns armer, og et folk i fattighet og nød grunnet Sheriffen av Nottinghams harde krigsskatter. 
Sammen med maureren John (Jamie Foxx) som vil hevne sin sønns død, starter de sin egen krig mot tyranniet. 

Filmens største problem er castingen av Eve Hewson i rollen som Marian. 
Hun mangler utstråling og blir rett og slett kjedelig og anonym. 
Karismaen pøser imidlertid ut av Egerton (nesten litt i overkant), men kjemien dem imellom er for tam til at deres episke kjærlighetshistorie blir troverdig. 
Kjemien mellom Egerton og Foxx er noe bedre, og Jamie Dornans karakter gir en ny dimensjon til historien. 
Filmen byr på noen kule actionscener og er til tider også ganske morsom. 
Absolutt severdig hvis du er ute etter en lett, underholdende actionfilm. 
