Merz: «Loveheart»
(Grönland/Musikkprofil) 

Sjarmerende og inntrengende britisk indie-pop. 

Conrad Lambert har hatt en kronglete platekarriere som heldigvis ikke har fått ham til å gi opp. 
Lambert skriver vakre og intense sanger som forsterkes av en skjelvende, skjør vokal og originale arrangementer, som noen ganger riktignok tar litt fokus vekk fra melodilinjene, men som like ofte blir sittende igjen som sterke inntrykk bare du gidder å høre godt nok etter på historiefortelleren Lambert. 

Det er neppe tilfeldig at vår egen Magnet har gjestet på platens aller beste sang, «Butterfly», for uttrykket er til tider svært likelydende. 
