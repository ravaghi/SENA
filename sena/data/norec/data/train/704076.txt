Marthas tur til å savne Kate
Storebror Rufus og faren Loudon Wainwright III har tydelig uttrykt savnet etter Marthas mor Kate McGarrigle, som døde i 2010. 

Storebror Rufus og faren Loudon Wainwright III har tydelig uttrykt savnet etter Marthas mor Kate McGarrigle, som døde i 2010. 
Nå er det Marthas tur. 
Albumet handler om morens død, sønnens fødsel og om et ekteskap på kanten av stupet. 
"Prosperina" ble skrevet av moren, mens "Four black sheep" fremføres med tante Anna McGarrigle. 
Som broren kan hun rote seg bort i det teatralske, men nerven ligger i 36-åringens nesten naive åpenhet, som enveissamtalen "All your clothes" med moren og tekstlinjer som "I really like the makeup sex/It's the only kind 
I ever get" ("Can you believe it?"). 

Platen er spilt inn hos Sean Lennon i New York, og midtpartiet på "Radio star" er som snytt ut av nesa på John. 
Produsent er Seans eks Yuka Honda fra Cibo Matto. 

Beste spor: 
"Can you believe it?", "All your clothes". 
