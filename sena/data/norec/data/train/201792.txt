Toshiba NB100
Skjerm: 8,9" (1024 x 600) blank | 
Harddisk: 120 GB | 
Vekt: 1,05 kg | 
Batteri: 4c | 
Tilkoblinger: 1 x kortleser, 3 x USB | 
Ca pris: 3500 kr 

Det viktigste først: denne tassen fra Toshiba er liten (22.5 x 18.7 x 3.3 cm), så dersom du ikke takler et mindre tastatur enn du sikkert er vant til er det like greit å holde seg unna. 
Er du derimot ikke så redd for en utfordring er det faktisk en god del å like ved NB100. 
Selv om sikkert ikke alle lar seg imponere spesielt over design eller det faktum at batteriet stikker ut bak. 

Men for å ta det positive: den virker solid og hardfør, skjermen er lyssterk og støymessig er nok NB100 den som gjør minst ut av seg i dette selskapet. 
Ytelsen kan også senkes ved hjelp av et par tastetrykk for enda lavere støynivå. 

Ellers er det altså størrelsen som virker forlokkende. 
Vekten er på rett over kiloen og det store batteriet (at det stikker ut bak gir deg i praksis bare et bedre grep om denne lille tassen) sørger for en levetid på mellom tre og fire timer avhengig av bruk. 

Vi liker også at noen av kontaktene - strøm, VGA og LAN - er plassert bak. 

Om NB100 passer for deg kommer i stor grad på hvordan du takler tastaturet og hvor mye du har tenkt å skrive på det. 
Vi råder deg derfor til å prøve før du eventuelt kjøper. 
