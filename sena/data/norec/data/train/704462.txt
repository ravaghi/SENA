77 år og like sær
I dag kan du dukke så dypt du vil i musikkstrømmen. 
I tidligere tider måtte man ty til platesjappene, britisk piratradio og venners samlinger. 

Mye av det du hørte der, ble en del av din egen samling – som andre igjen kunne høre på. 
Men ikke alt. 
En av tingene jeg aldri helt skjønte i tenårene, var bestekompisens sans for Gong. 
Et fransk-britisk band ledet av australske Daevid Allen.De la opp i 1976, gjenoppsto i 1991 og et par ganger til, og ga i høst ut sitt 12. album. 
De spiller som alltid progrock, psykedelia, space rock og jazz fusion – og fortsatt får jeg ikke tak på det. 

Allen fyller 77 år onsdag. 
Han snur seg ennå like lynraskt rundt fra det ene ytterpunktet til det andre. 
Alltid en snodig fyr, og man kan ikke annet enn å respektere slikt. 

Beste spor: 
"I see you", "Thank you". 
