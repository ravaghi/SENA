Destroyer: «Kaputt»
(Merge / Tuba) 
Dan Bejars niende er ikke som de andres. 

Visst bedriver veteranen fremdeles en selvreferende popquiz, der man må lytte i flere tidssoner for virkelig å oppfatte finessene. 
Den vindskeive indien er derimot helt borte. 

I stedet fornyer kanadieren seg med noe som til forveksling kan høres ut som The Pains of Being Pure at Heart forsøke seg på Steely Dans «Aja» - med vellykket resultat. 

Mykt, forsiktig og New Romantic-flinkt på en slik måte at det føles helt riktig at den norske utgivelsen først kommer nå i juni. 

Softrock redefinert etter Ariel Pinks hjerne, men mindre innfallsmetodisk og i bredere tilgjengelig form tror jeg vi sier. 

BESTE LÅT: 
«Savage Night at The Opera» TOR MARTIN BØE 
