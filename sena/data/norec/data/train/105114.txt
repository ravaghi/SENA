«Hvite menn som pusher 50»
Den sprenger muligens inn åpne dører i sin fremstilling av Oslo-vestlig dekadense. 
Men låten som tydeligst referer «Heisann Montebello»-tittelen (referanse for de av oss som er så steingamle av vi husker Trond Kirkvaags «Jacob Winche-Lanche», men også kort unna der Chirag og Magdi vokste opp) åpner for et nytt, mer fokusert og betraktelig mer politisk Karpe Diem. 

Poenget: 
Verden styres av bleke karer, nesten 50 år gamle. 
Ganske snart topper de det med et mer enn tydelig gjenbruk av Trang Fødsels «Kursiv». 
Produksjonen til DJ Large (fra Mobbade Barn Med Automatvapen) er streng og klaustrofobisk minimal, nesten trap-aktig. 
Det gjør at gullkorn som «Jeg er så hvit jeg kunne vært et frimerke på ski» og «putta penger i aksjer og pengene grodde som plaster» kommer enda bedre frem. 

Videoen er en skummel orgiefryd med hageparty, solarierøyking, barnerøyking, oppkast og gruppespraytanning. 
Eklest: 
Magdi med blond hentehårparykk. 
Hvit mann over 50 seiler opp som neste års mest populære halloweenantrekk. 
