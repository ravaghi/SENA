Phoenix «Alphabetical»
(Source/EMI) 

Det er noe typisk fransk (les: Air) over det teflonbehandlede lydbildet som Phoenix kjører sin behagelige soft-pop gjennom. 
Åpningslåten, «Everything Is Everything», følger trenden fra foregående album, «United», der Phoenix var nær ved å skape den ultimate sommerlåten med «Too Young». 

Men som på «United» for fire år siden, daler låtene i intensitet utover på platen, samme hvor varm stemmen til Thomas Mars er, og samme hvor ytterst behagelig lyden er. 
Nærmest er de på «Love For Granted» og «(You Can't Blame It On) Anybody», men Phoenix taper seg på fraværet av dynamikk og spenning som all vellyden deres gir. 
