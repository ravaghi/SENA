Stille tekstmagi
Veteran med sanger fra kjeksfabrikken 

Tomas Andersson Wij (37) hadde allerede åtte album bak seg da han ble lei av seg selv. 
I tillegg døde to gamle venner, samtidig med at han selv fikk barn. 
Hvilket bedre tidspunkt for å gjenoppfinne sitt eget uttrykk? 

For første gang samarbeider Wij med produsent Tobias Fröberg, som har plassert musikeren alene i et atelier i den gamle kjeksfabrikken i Stockholm: 
Et lokale med nakne betongvegger og pussig akustikk. 
Her sitter Wij på gulvet — «jeg kan til og med ligge i sofaen og synge», har han sagt - med ytterst få virkemidler utover kassegitaren. 
Om det høres grusomt introspektivt ut, har du til en viss grad rett. 
Men Wij skriver noen av de beste sangtekstene du finner i nabolandet, noe du blant annet finner i «Stjärnorna» og den mørkt humoristiske «Svenska zombies». 

«Spår» er et album som blomstrer ytterst forsiktig i hodetelefonene.Men det kommer til å vokse ytterligere utover våren. 

WALTER N. WEHUS 

Enig med vår anmelder? 
Si din mening. 
