Plateanmeldelse:Dreamon - «Dreams Come True» 

Drømmen nær. 

Etter et par glatte radiohits vender Anthony «Dreamon» Vartdal tilbake til den neosoulinspirerte lyden han først glimret med. 

Manglerudgutten er fortsatt i overkant påvirket av selvhjelpsboken som er i ferd med å kastrere rap, altså «The Secret». 
Men drømmingen og den tidvis keitete optimismen er pakket inn i strålende produksjon og musikalsk teft. 

Dreamons øre er raffinert og i sitt rette element når han ikke jager radiotid, og spesielt når syngingen overlates til folk som Rashad og Marcus Only. 

Joda. 
Det er rom for forbedring fortellermessig, men det skal mye til ikke å la seg rive med av den idylliske og ambisiøse soulen. 

Hyggelig, men noe motstandsløs platedebut fra drømmeren. 
Litt skarpere tenner neste gang, takk. 

BESTE LÅT: 
«Rewind» 
