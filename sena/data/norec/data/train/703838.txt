Vi kan drømme om en sommer
"Family Of The Year med Årets plate" er en fristende innledning, men kvartetten fra Los Angeles er ikke helt der ennå. 
Album nummer to er likevel en flott plate, i tråd med de to ep-ene som fulgte etter debutalbumet "Songbook" i 2009. 
Brødrene Joseph og Sebastian Keefe kommer egentlig fra Wales, men har slått seg sammen med James Buckely og Christina Schroeter. 
Sammen har de fått merkelappene indie, folk og americana, og kall det gjerne solskinnspop, også. 
Dette er patentert Los Angeles-lyd, selv om du ser et slektskap med band som Magic Numbers og Fleet Foxes. 
De har turnert med Edward Sharpe and the Magnetic Zeros, og dette er en varm, sommermyk plate fra første til siste kutt. 
Deilig. 

Beste spor: 
"The stairs", "Buried", "Hero", "Living on love", "Hey ma". 
