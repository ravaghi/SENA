Til forelskede idioter
"Paradis" er et herlig lyspunkt i nordnorsk høstmørke. 

Etter braksuksessen med debutalbumet Riv i hjertet har det vært relativt stille rundt gullstrupen. 
Kanskje ikke så rart når han har vært opptatt med å turnere rundt på "alle" festivalene i Norge de siste årene. 
Men akkurat når du hadde klart å bli kvitt "Det e over" fra hjernebarken, er pop-yndlingen tilbake med en ny låt om ambivalent kjærlighet. 

Rydd plass på skrivebordet og sett opp det stereoanlegget du aldri gadd å montere ferdig. 
Justad har endelig ferdigprodusert høstens hit, og den spilles best av med en solid basshøyttaler intakt. 
"Paradis" er i det klassiske Justad-landskapet: 
Den er velprodusert med en deilig bass i bunn og inneholder søte og såre detaljer om et usikkert kjærlighetsforhold. 

❤️ Elsker ❤️ 

Den enkle pop-strukturen kan fort bli mettende, men Justad har innarbeidet sounden sin på en så overbevisende måte. 
Refrenget er sydd for å høres på repeat og den treffsikre vokalen fenger. 
Justad byr på personlig frustrasjon om kjærlighet og synger at han er "lei av å vær en idiot", noe som er gjenkjennelig for en haug med forelskede idioter der ute. 

? 
Elsker ikke ? 

Noe skurrer i bakhodet og det er sannsynligvis melodien fra alle låtene Sondre Justad har laget noensinne. 
Produksjonen byr ikke på noen store overraskelser og følelsen av å ha hørt det før henger igjen når siste takt spilles ut. 
Men selv om det er vanskelig å være innovativ i et mettet popunivers, er Justad godt i gang med å knekke koden. 
