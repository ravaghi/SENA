Vellykket skritt i ny retning
Ljos, ljos og meire ljos, synger hun. 
Det er det vi trenger nå. 

Etter å ha gitt ut albumet "Heimafrå" med Odd Nordstoga i 2013, solodebuterte Ingebjørg Bratland med "Berre meg" i fjor. 
På oppfølgeren har 25-åringen fra Vinje i Telemark skrevet ni av de ti sangene selv. 
Den siste er "Fordi eg elskar deg", en oversettelse av Bob Dylans "To make you feel my love". 
Der klarer hun kunststykket å gjøre Dylan-sangen til sin egen. 

Med Espen Lind og Geir Hvidsten som produsenter på platen utforsker hun visepop med drypp av elektronika, uten at hun helt har forlatt folkemusikken. 

En flott blanding, slik denne enestående stemmen fortjener. 

Beste spor: 
"Fordi eg elskar deg", "Ljos", "Oslonatta", "Ein liten song". 
