Dell XPS 13
Dell kom sent til bordet med sin første ultrabook, men kom de godt? 

Det begynner etter hvert å bli et bra utvalg av ultrabooks på det norske markedet, altså svært tynne og lette bærbare PC-er som produsentene håper skal demme opp for den stadig tiltagende konkurransen fra nettbrett og smartmobiler. 

PC-en har rett og slett havnet i en slags skvis: 
Flere og flere oppgaver som tidligere var uløselig knyttet til PC-bruk kan nå gjøres lekende lett på andre dingser som er lettere å transportere. 

Men det er fortsatt mange ting PC-en egner seg bedre til, ikke minst når det kommer til arbeid og produktivitet. 
Men vi liker å være mobile, og da passer ultrabooken godt inn med sin lave vekt og gode batterilevetid. 

Fin maskin 

Og 
Dell gjør et poeng av at XPS 13 har god batteritid. 
Den er også robust og lett, noe vi kommer tilbake til senere i denne testen. 

Men først skal vi se på de tekniske egenskapene på vårt testeksemplar: 

13,3" blank LED-baklyst LCD, dekket av Gorilla-glass, 1366 x 768 piksler Intel Core i5-2467M prosessor Intel HD Graphics 3000 grafikk 4 GB RAM (som er maks) 120 GB SSD 1 stk USB 2.0-port 1 stk USB 3.0-port 1 stk mini-Displayport 1,3 megapiksels webkamera Trådløst nett (a/g/n) (Intel Centrino Advanced-N 6230) Bluetooth 3.0 Mål: 316 × 6~18 × 205 mm Vekt: 1,38 kg Veil pris: 
9990,- 

Vi gjør oppmerksom på at maskinen kan konfigureres hos Dell.no, og du kan for eksempel få den med både Core i7-prosessor og 256 GB SSD - hvis du har penger til det. 

Noen begrensninger 

Av alle ultrabookene vi har testet, er imidlertid Dell XPS blant dem som har færrest tilkoblingspunkter. 
Her er for eksempel verken HDMI eller VGA-skjermutganger, da trenger du en eventuelt en overgang fra mini-Displayport, og dette er ekstrautstyr. 
Det er heller ikke noen ethernet-kontakt, da trenger du overgang fra USB, som heller ikke er standardutstyr. 
I tillegg mangler leser for minnekort, noe vi også setter et spørsmålstegn ved. 

Men eksteriørmessig er den definitivt i toppskiktet. 
Den formelig oser av high-end, og den er også mindre og tynnere enn mange av konkurrentene, blant annet takket være den smale rammen rundt skjermen. 

Solide saker 

Lokket er av aluminium og usedvanlig stivt. 
Vi liker også det brede hengslet og bruken av karbonfiber i bunnplaten, som gir et solid inntrykk. 
Karbonfiberet har dessuten den fordelen at det ikke blir varmt på samme måten som aluminium, og det er aldri ubehagelig å ha XPS 13 i fanget. 

Tastaturet er av chicklet-typen, der hver tast er isolert fra de andre. 
Slike tastaturer er enkle å rengjøre. 
Det er også baklyst, noe som er en fordel i mørke omgivelser. 
Tastene er avrundet, platen er fast og avgir lite støy under skriving. 
Med unntak av en smal enter-tast er alle tastene passe store, og vi synes absolutt Dell XPS 13 er god å skrive på. 

Under tastaturet sitter en multiberøringsfølsom pekeplate med integrert venstre og høyre museknapp. 
Det er ikke noe vertikalt skrollefelt, her bruker du ganske enkelt to fingre for å skrolle vertikalt og horisontalt. 
Bruken krever noe tilvenning, ikke minst fordi dobbelprikking på pekeplaten ikke gir noen reaksjon hvis den gjøres for raskt. 

Vi liker godt det rene uttrykket, her er ingen glinsende klistremerker av noe slag, og et sølvfarget lokk på undersiden dekker Windows produkt-id-en og annen informasjon som er uvesentlig for de fleste av oss. 

Like ren er ikke opplevelsen i Windows, mye takket være sikkerhetspakken fra McAfee, som popper opp med advarsler i hytt og vær, men også Dells egen programvare kommer med oppdateringsvarsler som kunne vært mindre prangende. 
Det er ikke alltid like lett å finne lukk-knappen heller: 

Slik er den i bruk 

Fra den er helt avskrudd til Windows er lastet og du er klar for å begynne å jobbe, tar det 19 sekunder. 
Det er omtrent så raskt som andre ultrabooks med samme prosessor og SSD. 
Men i 2012 skrur man sjelden maskinen av, og i dvale (fra du åpner lokket til den er klar) tar det bare et par-tre sekunder. 

Maskinen har en vifte som er godt hørbar, og den kan gå i lange perioder mellom hver pause - vel og merke når den går på nettstrøm. 
Under belastning kan den faktisk bli på grensen til sjenerende, den er i hvert fall blant de ultrabookene vi har testet som avgir mest lyd. 
På motsatt ende av skalaen finner vi Samsungs 5-serie, som til gjengjeld blir noe varmere under belastning. 

MEN: 
På batteridrift er den stort sett tyst, blant annet være temmelig nedjustert prosessorhastighet. 

OPPDATERT: 
Viftestøy-problemet ble løst med en BIOS-oppdatering. 
Les mer om det her. 

God ytelse 

Maskinen oppleves uansett som godt konfigurert og rask til de fleste oppgaver, med unntak av til krevende spill. 
Det bringer oss over i neste del av denne testen, ytelsesmålingene. 
Windows' egen opplevelsesindeks gir oss følgende pekepinn, og her går skalaen fra 1,0 (tregest) til 7,9 (raskest): 

Prosessor: 6,3 Minne (RAM): 
5,9 Grafikk: 
5,8 Spillgrafikk: 
6,2 Primær harddisk: 7,9 

Passmark PerformanceTest 7.0 gir en totalscore på 1124,3, og i tabellen under har vi sammenlignet tallet fra denne PC-en mot andre, aktuelle ultrabooks: 

Prosessor-, grafikk- og minneytelsen er omtrent identisk på disse PC-ene, men på diskytelsen er det store forskjeller, spesielt mellom modeller med kombinert SSD/snurredisk og ren SSD. 
Skrivehastigheten på SSD-en i Dell XPS 13 er faktisk den beste vi har sett i ultrabooks så langt, og bidrar sterkt til at PC-en totalt sett er den nest raskeste vi har testet: 

Batterilevetiden er også meget god, med hele 9 timer med minimal belastning, kun tilknyttet trådløst nettverk. 
Ved kontinuerlig videoavspilling holdt batteriet ut i 4 timer og 45 minutter. 
Sammen med Asus UX31 er dette det beste vi har målt, og du kan forvente rundt 7-8 timer batteritid under normal, variert bruk. 
Under har vi sammenlignet med aktuelle konkurrenter (alt her er DinSide-tall): 

Den vanskelige konklusjonen 

Dell XPS 13 er, med unntak av Apple MacBook Air, den mest elegante og robuste ultrabooken vi har testet. 
Det er tydelig at Dell har brukt mye energi på å lage et godt, og ikke minst stilfullt produkt: 
PC-en er kompakt, lett, har god ytelse og batterilevetid. 
Lyden fra høyttalerne er også noe av det beste vi har sett i klassen. 

Det er imidlertid ikke mulig å trille terning uten å ta hensyn til flere aspekter. 
Det vi misliker er begrensningene knyttet til tilkoblinger, manglende kortleser, høy pris og litt mer viftestøy enn vi setter pris på. 
Samsungs 5-serie Ultra er i så måte et bedre valg, mener vi. 
Den er også billigere enn XPS 13, med tilsvarende stor SSD. 
Vi testet modellen med harddisk, og med SSD ville den sannsynligvis snuset på sekseren på terningen. 

Når det gjelder Dell XPS 13 har vi utvilsomt med et kvalitetsprodukt å gjøre, og maskinens mange gode egenskaper gjør at den får en femmer på terningen. 
Men om du lurer på å kjøpe, les plussene og minusene i boksen under, og få også med deg testene av de mest åpenbare konkurrentene før du bestemmer deg: 

Takk til Dell for utlån av maskinen 

Dell XPS 13 L321x (321X-9735) 
