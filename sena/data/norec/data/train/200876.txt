New Balance 854
Tung, men driftssikker. 
Folkelig og trygg. 
Ikke blant de kjappeste. 
Denne skoen er en Volvo 740 stasjonsvogn. 

Du får ikke mange svar fra asfalten med disse skoene på beina. 

LES OGSÅ: 

Mye av frasparket "tas" nemlig av støtdempingen. 
Ingen fartssko, selvsagt. 

Det er ikke det den er laget for, men selv som mengdetreningssko er den tung og en tanke dvask å løpe med. 

Skoens hoveddeler: 

Mellomsåle av varmekomprimert EVA. 

Støtdemping foran og bak av Abzorb, som skal ta opp støt uten å gi rekyl. 

RollBar, et stabiliserende element på skoens innside, motvirker overpronasjon 

Overdel av kunstlær og mesh. 

Støtdemping bak/foran: 
New Balance 854 har støtdemping nok for tungvekterne blant oss, de over 80 kilo. 
I tillegg motvirker skoen sterk overpronasjon. 

Skoen er blant skoene vi har løpt med som har mest støtdemping. 
Den bør passe selv de som ikke kan tenke seg å løpe med lettvektssko. 

Tross dette ble det for lettvekterne blant testerne, som veier henholdvis 68 og 71 kilo, i meste laget med demping. 
Tredjemann, som veier over 80 kilo, trivdes bedre med skoene. 

Effektivitet/fartsfølelse: 
Det er nesten gitt: 
Du får ikke særlig mye føling med underlaget med disse skoene på beina. 

Dermed blir frasparket ikke veldig effektivt. 
Fokuset her er lagt på beskyttelse, ikke ytelse. 

Det kunne ha vært "verre". 
Både mellomsålen m/Abzorb-materialet og yttersålen er såpass myk at det gir en viss løpsfølelse. 
Kanskje ligger noe av skoens popularitet nettopp her? 

Stabilitet/passform: 
Skoene er brede både foran og bak, og sånn godt tilpasset brede føtter. 
Bakdelen er at grepet rundt hælen ikke blir fullt så fast som vi skulle ønske. 

Skoene glipper ikke, men føles likevel litt vel slakke rundt achillesen. 

Stabiliteten er middels. 
Skoen er tilpasset overpronerere. 
Testerne meldte at skoen ikke er så ekstrem i så henseende som enkelte andre sko. 
Løpere som overpronerer bare litt, kan fint trives godt med New Balance 854. 

Sålegrep asfalt/grus: 
Yttersålen tar akseptabelt tak i asfalt og hard grus, men gir mindre grep på skogsveier. 

Vekt: 
Disse føles tunge og noe klumpete på foten. 
De føles tyngre enn de er for lette og mellomtunge løpere. 

Utseende: 
A4 eller deromkring. 
Her har New Balance satset på det trygge og velkjente. 
Ser ut som sko for lange turer langs vinterveiene. 

Konklusjon/løpsfølelse: 
Solid støtdemping, men kan ikke brukes til rask løping. 
En typisk arbeidshest. 
Tung og trygg. 

Denne testen er basert på fjorårets utgave av skoen. 
