Forelsket mørkemann
Amerikanske Mark E Everett har gitt ut mange sterke album som Eels. 
”Tomorrow morning” er den siste platen i en trilogi som startet med ”Hombre lobo” og som fortsatte med ”End times”, og som nå avrundes med en lykkelig slutt. 

Det har tatt Eels bare et drøyt år å fortelle og synge om hvordan man kan gå fra å være en desillusjonert og såret mann til å bli lykkelig sammen med en kvinne der det er veldig fint å se på TV sammen for deretter å gå til køys. 

Everett var bedre da han var trist og nedpå med mørke sinnsstemninger. 
Hans hviskestemme er ikke så forførende her. 
I tillegg er her flere låter med mer elektronikk enn det vi er vant til fra denne pussige artisten. 
Den store inspirasjonen og det sterke engasjementet mangler, selv om en flott ballade som ”Oh so lovely” låter bra. 
