Haddy N'jie:«Welcome home» 

(Trust me) 

Haddy N'jie har kalt sitt andre album «Welcome home». 

Den norsk/gambiske kvinnen er nærmest umulig å sette i musikalsk bås med sin nye plate: 
Her er både litt rock, pop, ballader, kabaret- og bluesaktig inspirasjon på albumet der hun selv har skrevet både tekst og musikk. 

Haddy, som mange sikkert kjenner fra gruppa Queendom, har en flott, særegen, ru og sterk stemme som du er nødt til å legge merke til. 
Musikken hennes er ganske nedstrippet og handler en god del om kjærlighet, i konkret og overført betydning. 

«Welcome home» fortjener oppmerksomhet i all sin høstlige melankoli. 
Hun er ganske alene og har funnet sin egen musikalske stil. 

ANBEFALT KJØP: 
«Song to my Doubts and devils», «Sleep baby sleep» og «Punishment». 
KURT BAKKEMOEN 
