I bygdeheltenes hule
Anmeldelse fra Pstereo: 
Ufiltrerte bygdefortellinger fra raptrioen Fremmed Rase ble gjenfortalt for en gemyttelig gjeng på Basstionen. 

“Dette e pre Youtube, dokker!”, sier Ordfører`n fra scenen. 
Det kunne ikke ha vært mer sant. 
Fremmed Rase, rapgjengen som består av ovennevnte, Kapabel og MC Apekatt har i løpet av sin lange, men lite produktive karriere, spilt seg inn i varmen hos trønderne for evig. 
Nå skal de spille Pisspreik-albumet for Pstereo-publikummet, nesten ti år etter at trioens utgivelse ble et slags lydspor på egna rånestriper, samt bygde- og grendehus og andre adekvate steder. 

Det må nevnes at trønderfrendene i Simplifax bana vei for Fremmed Rase med klassikere som “Stivert hele tida” og “Hold kjæft”. 
Men det sistnevnte gruppa fikk til, er at de nådde lenger enn Trøndelags grenser, mye takket være grunna suksessen til hitsingelen “Råne”. 
På sitt vis er sporet den første norske, halvkommersielle griseraplåta som gikk sine seiersrunder på fordumse kanaler som Hiphop Svisj og ZTV. 

“Æ ser folk i publikum som æ så på konserta i `97 … det e sprøtt!”, mener Ordfører`n, men det er vel ikke helt sant. 
Trøndere er flinke til å trykke sine helter til sitt bryst. 
Vi så det i går, og vi ser det nå. 

Pretensiøse fakter er luka vekk med Fremmed Rase, og om hvorvidt låtene tåler tidens tann er irrelevant. 
Pisspreik-albumet står like støtt i Trøndelag som festivaltrikset å gjemme karsken mellom steinblokkene nede på Marinen for å slippe å “betaaaal førr dyr hvitvin, itj saint”. 

Det her er kara som kommer fra gamleskolen hvor de fire elementene er like relevant i dag som de var da de starta med rapping i `97. 
Ufiltrerte bygdefortellinger er ugjennomtrengelige, selv om Apekatt sier “du e itj voksen før du har blitt pult i ræva” i “Råne”, til naturligvis god respons fra publikum. 

Albumet som ble produsert i `02, bærer preg av nittitallets boom bap-produksjoner, med fibre av det som preget det nye tiåret - “Rist på rompa”, “Fakta faen” og “Schikkely kool” får sin gjennomgang og de fornøyelige spora passer fint inn for de oppmøtte som får et gemyttelig gjensyn med Fremmed Rase. 
