Strengesjefen
(Farmen/Sonet) 

Blant annet har han vel ikke vært nærmere en radioballade (!) enn han er på nydelige «Minutes». 
Det myke er nå engang ikke det vi umiddelbart forbinder med gitarfyrverkeriet fra Haugesund, men også på «Trains» har han kamuflert en reinspikka poplåt i energisk blues-driv. 

Samtidig har Berge denne gangen truffet innertier med coverlåtene. 
Endelig dukker Motörheads «Ace Of Spades» opp på plate, men enda råere låter det av Everlasts «Black Jesus» - platens høydepunkt - og Keb' Mos «Every Morning», hvor Berge beviser at han ikke bare takler fingersprint over gitarstrengene, men også er en mester på antydningens kunst når han vil. 

Bjørn Berge er i ferd med å bli husholdsnavn nedover på Kontinentet, slik han har vært her hjemme etter sine to Spellemannpris-vinnende plater «Stringmachine» og «Illustrated Man». 
Med «St. Slide» - hans aller beste til nå - fortjener han å nå enda flere. 
