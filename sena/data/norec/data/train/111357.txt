Jon Eberson Group:«Comfort Call» 

(Shipwrecords / Musikkoperatørene) 

Best som trio. 

Dagens utgave av Jon Eberson Group er svært forskjellig fra åttitallets fusion-suksess med Sidsel Endresen. 
Nå er bandet en trio med Eberson, sangeren Hilde Marie Kjersem og bassist Sigurd Hole. 
I tillegg er det strykere på de fleste av låtene. 
Musikken ligger trygt innenfor et intimt kammerjazzformat. 
Låtmaterialet er gjennomgående av høy kvalitet, med sterke, nære fremføringer. 
Lavmælt og lydhørt samspill i trioen byr på finurlige detaljer og mye lekkert gitarspill fra Eberson. 
Derfor virker det unødvendig å legge til strykere, som bortsett fra i rockeren «Maybe Baby» forkludrer det ellers sterke triouttrykket. 

BESTE LÅT: 
«Comfort Call» 

CARL PETTER OPSAHL 
