Nakenprat med Miss Amerykah
Det er ikke noe rart at Erykah Badu kler seg naken i sin siste musikkvideo. 
Hun har alltid strippet sin soul til skinnet. 

|||ALBUM: 
Nusoul-dronningen Erykah Badu går nedover gata i sentrum av Dallas, Texas. 

Mens hun går skreller hun av plagg etter plagg, tatoveringene kommer til syne, den trettini år gamle trebarnsmora trasker bortover i trusa før hun til slutt er helt naken. 

Menneskene som observerer opptrinnet vet ikke helt hva de skal gjøre. 
Noen begynner å plukke opp klærne, noen stirrer og noen later som om de ikke ser henne i det hele tatt. 
Til slutt ender Erykah på bakken. 
Skutt i hodet på samme sted som John F. Kennedy. 

PotteplanterMusikkvideoen til «Window Seat» er en stille storm. 
Akkurat som albumet låta er hentet fra. 

«New Amerykah Part Two: 
Return of the Ankh» er i utgangspunktet er oppfølgeren til «New Amerykah Part 1: 4th World War» fra 2007, men der forløperen var en sitrende og politisk knyttneve har « ... Ankh» blitt en hyllest til kjærligheten, familielivet, menneskeheten. 

Med hjelp fra blant andre gode hiphop-/soulkompiser som James Poyser, ?uestlove, Shafiq Husein fra Sa-Ra Creative Partners og den avdøde produsentguden J. Dilla, har hun dyrket fram et organisk og fuktig lydbilde som dufter av hjemmebakst, potteplanter og fingermaling — uten at det blir trivielt. 

Djevelen ligger tross alt i detaljene, og er det noe denne dama er god på (i tillegg til å skrive nydelige melodier, selvfølgelig), så er det å konsentrere seg om låtenes byggesteiner, rytmene, bassklaskingen, korsekvensene. 

Det betyr at selv om du lar deg fortape i melodi, groove, stemning, kan du kjapt rives ut av transen med et «fy søren, for et fantastisk orgelriff!». 

Og som vanlig legger hun ikke noe imellom, men lar lytteren komme tett, tett inntil, både når det gjelder tekst og melodi. 

Sosial straffDa Erykah skulle forklare musikkvideoen til «Window Seat» fortalte hun at det handlet om den sosiale straffen man kan bli utsatt for når man bryter med akseptert gruppementalitet. 

Takk Gud for at dama aldri har brydd seg et døyt om den slags. 
