Two Door Cinema Club - «Tourist History»
De sammenlignes med både Bloc Party og Editors, men er bedre enn som så. 

Åh, marginene er så små i indiesfærer - avstanden mellom det middelmådige og det briljante kan være vanskelig å skue, i hvert fall ved første ørekast. 
Noen vil sikkert mene at disse irske debutantene låter ganske likt våre «egne» Pink Robots. 

Men Two Door Cinema Club har viktige X-faktorer som sjarm, skjønn og personlighet. 
De har dessuten noen fabelaktige, episke gitarlinjer de liker å slynge til himmels, en lyd som minner om de sørgelig glemte pre-Stone Roses-heltene The House Of Love. 
Her er også en myk popsensibilitet bandet har adoptert fra sine franske venner i Phoenix. 
Mye å elske, altså. 

BESTE LÅT: 
«This Is The Life» 
