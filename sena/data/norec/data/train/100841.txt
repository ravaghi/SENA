Forut for sin tid
Regi: 
Lee Tamahori.Genre: Action/ Aldersgrense: 
Amerikansk. 
15 år, anbefalt ungdom/voksne. 

STJERNER: 
Nicolas Cage, Julianne Moore, Nicolas Pajon, Jessica Biel, Peter Falk, Paul Rae. 

HANDLER OM: 
Nicolas Cage er Chris «Frank Caddilac» Johnson, middels vellykket magiker i Las Vegas. 
Med en STOR hemmelighet: 
Han kan se to minutter inn i fremtiden! 

Denne evnen setter FBI på sporet av ham i en særlig kinkig sak. 
Særlig den helt usedvanlig tøffe agenten Julianne Moore, som lurer på om magikeren kan være så vennlig å hjelpe med å redde om lag åtte millioner mennesker? 
En atombombe er nemlig på avveier. 

Det kan magikeren faktisk ikke tenke seg, han er forelsket i en fremtidig kjæreste. 
Men når denne kjæresten dukker opp, forandrer alt seg ... 

DOM: 
Som man kanskje forstår: 
Det krever fantasi utover det vanlige for å kjøpe plottet. 
Som i tillegg til å være passelig utrolig, også er behengt med den ene logiske brist og usannsynligheten etter den andre. 
Til tross for middels amerikansk standard på actionen og en ytterst søt og inntagende Jessica Biel som fremtidens kjæreste: 
Dette blir i all hovedsak for dumt. 
Alt for dumt. 
