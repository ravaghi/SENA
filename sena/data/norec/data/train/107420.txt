Shakira:«Fijacion oral, vol. 
1» 

(Epic/ SonyBMG music) 

Et svakt spanskspråklig album fra colombianskfødte Shakira. 
Shakira er langt fra toppform på sitt nye album. 
«Fijacion oral» mangler den gode, ørefallende musikken hun blant annet presenterte på «Laundry Service». 
Noen slager à la «Whenever whereever» er hun milevis unna. 

På denne platen, som virker ganske sammenrasket, er musikken mye mer neddempet, nærmest easy-listening for det meste. 
Shakira har selv vært med på å skrive noe på alle av de tolv sangene, uten at dette har hevet kvaliteten særlig. 
Hun gjør et brukbart forsøk på å få til å svinge i «Escondite Ingles». 
Sammen med «Las de la Intuicion» er dette det sporet som er minst dårlig. 

Shakiras hardcorefans er de eneste som kanskje vil finne mye å glede seg over på denne produksjonen. 
