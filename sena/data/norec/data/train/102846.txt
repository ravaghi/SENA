Robert Post:«Rhetoric» 

Inn til beinet. 

(Bobfloat / Musikkoperatørene) 

Etter en lynrask internasjonal karriere med påfølgende brå interessefall for noen år siden er Robert Post på sin tredje plate tilbake der han startet - helt alene. 

Her gjør han alt selv, samtidig som han har fjernet all mulig pop-staffasje som en gang gjorde han til Universals internasjonale storsatsning. 

Akkurat det vinner han på, selv om monotonien følger melankolien som en svak skygge gjennom store deler av platen. 

Likevel, med et så strippet og dempet lydbilde, får Post frem at han fremdeles kan skrive glimrende låter (selv om «Frontline» låter vel mye Dylan), og at han besitter en klarhet i stemmen som gir han nødvendig særpreg. 

Robert Post turnerte en gang med Ray Lamontagne - det høres godt, i positiv forstand. 

BESTE LÅT: 
«My Body» STEIN ØSTBØ 
