Agnetha Fältskog «If I thought you'd ever change your mind»
(Warner) (single) 

Den tidligere ABBA-vokalisten Agnetha Fältskog er ute med sin første plate siden «I stand alone» i 1988. 

Singlen som nå kan høres på radio, er en forsmak på albumet «My colouring book», som etter planen skal være på markedet 19. april. 

Agnetha har denne gangen ikke benyttet seg av sjansen å få spesialskrevet musikk til seg, men har valgt 13 melodier som hun likte da hun var tenåring, og spilt dem inn på nytt i sine tolkninger. 

Cilla Black hadde i 1969 en slager med denne sangen som Agnetha nå vil gjøre til sin comeback-melodi. 
Melodien ble i sin tid komponert av John Cameron. 
Nå er singlen produsert av Agnetha sammen med Anders Neglin og Dan Strömkvist. 

«If I thought » er en ganske kjedelig liten ballade. 
Agnetha synger den helt greit, men om jeg ikke hadde visst at det var den tidligere ABBA-vokalisten som sang denne sangen, ville denne balladen gått rett i glemmeboken. 

Singlene som kommer i forkant av et album, skal være en appetittvekker til albumet og noe av det beste som finnes på det. 
Nå frykter jeg albumet. 

Agnetha klarer ikke noe internasjoalt comeback om ikke albumet er atskillig bedre. 
