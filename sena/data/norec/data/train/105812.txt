Gogol Bordello:«Trans-Continental Hustle» 

(American / Sony) Håpløs storselskapdebut. 

Newyorkerne Gogol Bordello har vært en vanvittig, fantastisk utagerende fest å følge. 
Misjonen; sigøynerpunk til Vesten, har etter fire album fått dem til å signere seg oppover i systemet. 
Interessant nok på Rick Rubins label. 

For ettersom skjeggefars produsentskills baserer seg på hysjing og rydding, er «Trans-Continental Hustle» dessverre tidvis like spenstig som navnebrødrene Gipsy Kings, andre ganger bare som en litt outrert versjon av Eurovision-finalen. 

Uansett er alt det uforutsigbare og morsomme borte. 
Rubin har hardluket og giftsprøytet og skapt BI-versjonen av stilen deres. 
Se heller dokumentaren «Non Stop» en gang til. 

BESTE LÅT: 
«Immigraniada» 

TOR MARTIN BØE 
