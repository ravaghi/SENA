Take That:«Progress» 

Take That: 
«Progress» (Polydor / Universal) 

Tidenes beste boyband-comeback. 

Vellykkede boyband-gjenforeninger er naturstridige. 
Men Take That utrettet mirakelet i 2006. 
Når de nå har ønsket den fortapte sønnen Robbie Williams tilbake i folden, føles det som om han trenger dem mer enn de trenger ham. 
Hvem ville ha trodd det for ti år siden? 

Og hvem ville ha trodd at albumet skulle bli overrumplende godt, og at det skulle være - i alle fall halvveis - et pessimistisk konseptalbum om fremskrittets farer som slekter på Muse og The Killers? 

Ballader finnes, men «Progress» domineres av smart, moderne pop som tar sikte på Bowie snarere enn Boyzone. 
De låter som et helt nytt band, og Williams er sømløst reinkorporert i rekkene. 
Bemerkelsesverdig bra. 

BESTE LÅT: 
«The Flood» 

MORTEN STÅLE NILSEN 
