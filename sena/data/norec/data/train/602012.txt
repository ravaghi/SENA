Forførende og storslagent
Hun ble popstjerne i Sverige med dette albumet. 
21 år gamle Amanda Jenssen bor i nabolandet, men er halvt norsk. 
Nå skal Norge erobres. 
Uttrykket og låtene hun leverer her har likevel ingenting med nordiske musikktradisjoner å gjøre. 
Vi snakker om amerikanske og britiske elementer som kan føres helt tilbake til popmusikkens opprinnelse. 
Det betyr orkestrerte, storslagne og smektende låter slik som likesinnede artister som Duffy, Paloma Faith, Marina & The Diamonds og Florence & Machine har hatt slik suksess med de siste årene. 

Amanda Jenssen gjør det like bra. 
Minst. 
Dette er forførende, stilig, elegant og fengende nesten hele veien. 
Jenssen synger bra enten det handler om deilige ballader eller rytmesterke låter. 
Albumet heter «Happyland». 
Tittelen er treffende. 
Det er bare å hygge og kose seg. 
