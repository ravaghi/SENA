Bryllupspai
Regi: 
Michael Ian Black 

. 
Jason Biggs ansikt (og kropp) kommer for alltid til å bli forbundet med «American Pie»-serien, uavhengig av hvor mange Woody Allen-filmer han måtte dukke opp i. 
«Wedding Daze» er for Pie-publikummet fra første runde, som har blitt ni år eldre, selv om Biggs ikke ser en dag eldre ut enn i 1999. 
Han spiller Anderson, som ikke klarer å glemme sin avdøde, perfekte forlovede, men som blir tvunget til å gjøre et forsøk ved å be første og beste om å gifte seg med ham. 
Fjoll fra ende til annen selvfølgelig, men det er en lite selvhøytidelig stemning her og en gjennomført bad taste-humor av typen John Waters har lært oss å like, som slo an hos denne anmelder. 
Bare trailershow som bonus. 

ØYSTEIN DAVID JOHANSEN 
