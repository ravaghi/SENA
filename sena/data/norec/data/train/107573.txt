Hot Hot Heat:«Elevator» 

(Sire/Warner) 

Du kommer langt med energi, humør og gode låter. 

Kanadiske 
Hot Hot Heat var for et par år siden indie-rockens hotteste hype, uten at det helt tok av. 
Men det er umulig å mislike et band som starter ut som Elvis Costellos frekke lillebror i «Running Out Of Time» («Pickin' It Up» er en annen Costello-kopi!) og gjør unna et titall låter på eksemplariske 37 minutter. 
Hot Hot Heat har fremdeles en fabelaktig friskhet og new wave-energi over catchy melodilinjer, men faller ved et par tilfeller i postpønk-fella; de gjentar seg selv og klarer ikke å vise tilstrekkelig særpreg hele veien. 
En humørpille er det likevel! 
