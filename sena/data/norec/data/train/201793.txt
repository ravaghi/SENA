MSI Wind U100
Skjerm: 10,1" (1024 x 600) matt | 
Harddisk: 160 GB | 
Vekt: 1,14 kg | 
Batteri: 3c | 
Tilkoblinger: 1 x kortleser, 3 x USB | 
Har blåtann og 802.11n trådløst nett | 
Ca pris: 3800 kr 

MSI var i likhet med Asus og Acer nokså tidlig ute på banen med sitt første bidrag til denne typen bærbare, og Wind har da også blitt populær. 
I likhet med Acer Aspire One kan du lese mer om MSI Wind i denne artikkelen. 

I likhet med Eee PC 1000H kommer Wind U100 med reisefutteral og er utstyrt med blåtann og draft-n trådløst nettverk. 
Vekten er dog i en annen klasse. 

Tastaturet er relativt godt å bruke, og når det gjelder viftestøy er Wind stort sett stillegående. 
Harddisken suser litt og vifta høres kanskje en gang i blant, men du må være i relativt rolige omgivelser for å merke dette. 

MSI-en har hovedsaklig en ting mot seg: batterilevetiden, ettersom knappe 2,5 timer ikke imponerer noen. 
Ved denne modellen kan du riktignok kjøpe et større batteri, men da snakker vi om en total prislapp på nærmere fem tusen blanke kroner. 

OPPDATERT: 
Modellen vi testet hadde 1 GB minne, men maskinen selges i skrivende stund bl.a. hos PS.no til samme pris med 2 GB. 
