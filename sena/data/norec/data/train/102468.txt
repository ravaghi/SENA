Plateanmeldelse:Petula Clark - «Lost In You» 

Pensjonsreformatoren. 

ALBUM: POP Petula Clark «Lost In You» (Sony) 

Dette må være det beste popalbumet noensinne laget av en 80-åring. 
(Tony Bennett, 86, ikke glemt). 
Britiske Petula Clark forlot praktisk talt platemarkedet på syttitallet. 
Nå melder hun seg på igjen. 

Hun kles ikke opp i elektronika-klær. 
Hun synger ikke kassegitarviser om død og anger. 
«Lost In You» føles forbløffende kontemporær, men på Petulas premisser: 
«Torch»-røsten hennes eier alt fra standardmaterialet til de gode nye sangene. 
Omkring henne: 
Piano og atmosfæriske, beherskede arrangementer. 

Verden trenger knapt nye tolkninger av «Imagine» og «Love Me Tender». 
Petula drar dem likevel, i tillegg til sin egen «Downtown», med finfine resultater. 

BESTE LÅT: 
«Cut Copy Me» 

MORTEN STÅLE NILSEN 
