Plateanmeldelse:Sie Gubba - «Veien vi skal gå» 

Men trønderrocken var ikke død. 

ALBUM: 
COUNTRY Sie Gubba «Veien vi skal gå» (Aiko/Ess Engros) 

Sie Gubba gikk til topps på VG-lista i forrige omgang, og det er ikke så vanskelig å forstå. 

Når du låter som et minste felles multiplum av det beste - og minst sidrumpa - trønderrocken har gitt musikk-Norge siden Prudence, er du nesten garantert et stort publikum. 

Sie Gubba gjør trønderrock i harmonisk, Hellbillies-klingende countrydrakt («Nyslått gras»), men avslører raust melodisk, feststemt slektskap med Terje Tysland («900 gram» er skrevet av ham), D.D.E. og Hans Rotmo («Fæst både før og no») med de samme tekstdelene av fest, alvor og skjemt. 

Gjengen tråkker på ingen måte ny mark, men fremstår fremdeles definitivt som «likandes kailla». 

BESTE LÅT: 
«Nyslått gras» 
