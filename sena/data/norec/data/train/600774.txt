Betenkelig nær det hjemmesnekrede
I juniorutgavene av Olsenbanden-filmene er handlingen lagt til et pastoralt sekstitall, intrigene har vært tradisjonelle, men med en viss spenst. 

De unge Olsenbanden-typene har alle hatt egenskaper en gjenkjenner fra voksenutgavene. 

Alt dette er også til stede i denne nye utgaven. 
Men: 
Selve historien, med utgangspunkt i stortyven Ole Høyland, er like tynn og skrøpelig som en gjennomskuelig løgn, både som idé og i avvikling. 
Den generelle oppfinnsomheten er som en selters som har stått åpen helgen over. 
Og regien har ofte lettvinte løsninger, som om filmskaperne har arbeidet på et minibudsjett. 
