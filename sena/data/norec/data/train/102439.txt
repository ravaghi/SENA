Plateanmeldelse:Son Volt - «Honky Tonk» 

Fortapt sønn funnet. 
På en honky tonk i California. 

Debutalbumet fra 1995 definerte nittitallets «alternative» country. 
Jay Farrar personifiserer fortsatt sjangerens styrker og svakheter. 
På sitt beste kan han få banjo, fele og steelgitar til å gå opp i en oversanselig enhet, og lytteren til å levitere over highwayen. 
Han er også god til å gneldre grått. 

Dette er det minst kompliserte albumet hans, og det beste på 15 år. 
Settingen er klassisk «Bakersfield»: 
Renskåret honky tonk av den typen Buck Owens og Merle Haggard gjorde best, og som lå til grunn for Creedence Clearwater Revival. 

Selv tekstene er uvanlig forståelige. 
Hjerte, smerte. 
Lørdag kveld, søndag morgen. 
Øl, whiskey. 

BESTE LÅT: 
«Hearts And Minds» 
