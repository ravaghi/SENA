Hidden Songs:Utgangspunkt i 90-tallet 

Etter å ha fintrimmet musikken på de siste års Musikkfest-arrangementer i Stavanger, er Hidden Songs nå klare med debutalbumet. 

Hidden Songs: 
"For Mary" 

De definerer seg som et 90-tallspreget band, der melodiene står sentralt. 
Det er greit nok, og heldigvis har de funnet sin egen nisje selv om de er innom både pop og tyngre saker. 

På kuttet som har gitt bandet navn, eller omvendt, beveger de seg inn i balladeland. 
Koringen på røffere "Thelma & Louise" skaper det lille ekstra, mens vokalbruken på "Burn after reading" sørger for det samme. 

Hidden Songs er Krister Serigstad, Thomas Tollefsen, Johnny Sætre, Odd Arild Jensen og Eivind Hovland. 
De nøyer seg med sju spor på debuten og kunne godt spandert noen sanger til. 
Til gjengjeld virker de å ha jobbet mye med produksjonen, som på avslutningen av "Stay close". 

I tillegg har de lagt inn et skjult kutt, forbannelsen som kom med cd-platene, etter "Waking up". 

Beste spor: 
"Thelma & Louise". 
