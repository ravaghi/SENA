Drømmestart
"Son of a bitch" er en drømmeåpning på et debutalbum. 
Det er desto mer gledelig at bandet er norsk – og det uten at du kan høre det. 
Ingrid Helene Håvik har en fantastisk stemme. 
Hun var tidligere med i Your Headlights Are On, men flankeres nå av Trond Bersu fra Pelbo og Øystein Skar fra Sacred Harp. 
Sammen danner Highasakite, med tilknytning til jazzlinja ved Musikkonservatoriet i Trondheim. 
Jazz er det likevel ikke, men rett og slett flott pop. 
Håvik kunne fått hva som helst til å høres bra ut, men skriver fine sanger sammen med Bersu. 
Årets norske debut? 
Vel, du skal lage en enormt bra plate for å overgå denne. 
Eneste minus er at kruttet brennes opp i starten. 

Beste spor: 
"Son of a bitch", "Winners don't come easy", "Indian summer". 
