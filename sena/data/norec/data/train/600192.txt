På bar med mafiaen
DRAMA/KRIM 

"The Drop" 

USA 2014 

Regi: 
Michael R. Roskam 

Skuespillere: 
Tom Hardy, Noomi Rapace, James Gandolfini,Matthias Schoenaerts, James Frecheville, John Ortiz, Elizabeth Rodriguez,Michael Aronov, Erin Darke, Jeremy Bobb, Michael Esper, Tobias Segal, MorganSpector 

Manus: Blair Breard, Dennis Lehane, Dylan Clark, MikeLarocca, Peter Chernin, 

Musikk: 
Marco Beltrami, Raf Keunen 

Aldersgrense ikke oppgitt 

«The Drop» er en gangsterfilm som egentlig ikke handler om gangstere. 
I stedet handler den om de som må leve med konsekvensene av aktivitetene deres. 

Bob (Tom Hardy) jobber i baren til sin fetter Marv (James Gandolfini). 
Han er en enkel og jordnær fyr, grunnleggende snill. 
Men Marvs bule blir noen ganger brukt som «drop bar» — et sted hvor lyssky typer leverer og henter penger - og når Bob og Marv en dag blir ranet, begynner problemene å tårne seg opp. 

Det er på mange måter en gammeldags film regissør Michael R. Roskam og forfatter Dennis Lehane («Mystic River«) har laget. 
Lik sjangerens klassikere fra 1970-tallet, bruker den mer tid på karakterskildringer enn action. 
Men når trykkokeren først eksploderer, blir den tålmodige, oppmerksomme seer desto rikere belønnet. 

Formen får også det beste ut av skuespillerne. 
Både britiske Tom Hardy («The Dark Knight Rises«) og svenske Noomi Rapace («Menn som hater kvinner«), som spiller Bobs skadeskutte venninne, er tvers gjennom troverdige som arbeiderklassefolk fra Brooklyn. 
Og det er vemodig fint å se alltid stødige, alltid karismatiske James Gandolfini («The Sopranos«) i det som skulle bli hans siste rolle. 
Enda godt at det var en verdig en. 
