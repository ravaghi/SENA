Ranglepop fra klodens underside
Australia og New Zealand leverte mye god musikk på 80-tallet. 
Når det dukker opp et nytt band som trykker på de rette knappene – som å trekke fram Go-Betweens og artister på selskapet Flying Nun – er det all mulig grunn til å spisse ørene. 

Bandet ble dannet i Melbourne i 2008 og ga ut et selvtitulert album tre år senere. 
I spissen finner vi Julia McFarlane og Martin Frawley, som begge tar seg av gitar og sang. 
Bassist Rick Milovanovic og trommis Alex Macfarlane er de to andre. 

De trår med så lette skritt at et vindkast ville feid dem av gårde, men det er kutt på album nummer to som varsler om at vi kan ha fine ting i vente fra den unge kvartetten. 
For øyeblikket er dette tilbakelent indiepop med ringlende gitarer. 

Beste spor: 
"I don't mind", "Stranger", "Sholders". 
