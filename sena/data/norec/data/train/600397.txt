Familievennlig om spøkelset Laban
Dette er et knippe korte tegnefilmer (til sammen 42 minutter) om spøkelset Laban, som bor på et svensk slott sammen med familien sin. 
Laban er vel det eneste spøkelset i verden som er redd, nervøs, engstelig. 
Spøkelsesfamilien hans er meget elskelige folk. 
Eller vesener. 

Kortfilmene har en enkel, men poengter og funksjonell form og stil. 
Historien dreier seg om hverdagslige tildragelser, inngnidd med lunhet og med en regnbue av familievennlighet over seg. 
De norske stemmene har en livlig, medrykkende spenst. 

Perfekt for småbarnsfamilier! 
