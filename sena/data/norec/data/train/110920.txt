Test av Audi Q5:Pen, men mindre festlig 

Audi Q5 er en knallgod bil på de fleste områder. 
Den er imidlertid litt dårligere på litt for mange områder til at det holder hele veien. 

Q5 er noe mindre innvendig enn X3. 
Den bruker litt mer drivstoff, har litt mindre bagasjerom og er litt mindre festlig å kjøre aktivt på veien. 

Det blir rett og slett litt stang ut i møtet med nykommeren fra BMW. 

Audi Q5 er kanskje en vel så pen bil å se på. 
Interiøret er på forbilledlig VW-vis oversiktlig, ryddig og har topp kvalitet. 
Den mangler allikevel den lille prikken over i-en som blant annet de nye Audi modellene, A6, A7 og A8 har fått av interiørheving. 

Her er det fremdeles den småirriterende funksjonaliteten hvor det må to operasjoner til for å justere setevarmer og vifte. 
Setene er også helt i toppklasse her, både foran og bak. 
Du sitter imidlertid litt trangere med litt dårligere takhøyde og bredde enn i BMW X3. 

På veien går det nesten som på skinner, men den krenger noe mer, er noe mer slapp i fisken ved kurvekjøring og er litt mindre presis på styringen. 

De tekniske dataene forteller også om at motoren på 170 hestekrefter og den tilhørerende syvtrinns automatkassen leverer litt dårligere. 
Både på forbruk, akselerasjon og dreiemoment blir den slått av X3. 

Følelsen av en mindre bil mer påtagelig i baksetet. 
Både i høyde under taket og bredde gir X3 en klar følelse av en romsligere bil. 

Det er likevel ikke større forskjell på hverken kjøreegenskaper, plass eller for den saks skyld pris, at om du liker Audiens utseende og finish bedre, gjør du på ingen måte et dårlig valg om du går for denne. 

Se våre terningkast under bildet. 

Førermiljø: 
Gode seter, litt dårlige sikt rundt bilen enn BMW, litt gammelmodig interiør. 

Plass: 
Mindre på alle måter enn BMW X3. 

Kjøreegenskaper: 
Ikke fullt så stram og god som konkurrenten, men en veldig god bil å kjøre. 

Design: 
Vel så pen som BMW X3 utvendig. 
Ikke den samme moderne følelsen innvendig. 

Sikkerhet: 
Toppscore med fem stjerner i EuroNCAP. 
Dårlig score i forhold til fotgjengere trekker litt ned. 

Miljø: 
Har gjerrigere motorer. 
Start / stopp er standard. 

Pris: 
Litt dyrere enn X3, men har flere motoralternativer som er rimeligere. 
Også Audi tar seg betalt for ekstrautstyr. 

Å eie: 
Audi har den samme nybilgarantien (fem år) som også BMW nylig fikk, men en kilometerbegrensning på 100.000. 
Audi har også nesten like fornøyde eiere. 
En litt eldre modell kan gjøre verdifallet noe høyere enn for BMW sin del. 

Gjennomsnittlig poengscore: 5 
