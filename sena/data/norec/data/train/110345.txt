Åge Sten Nilsen:«Glamuniton» 

(Slagerfabrikken / Universal) 

Ordet glam kan bety mer enn glamorøst... 

Åge Sten Nilsen 
- Glam fra WigWam - har en stemme som ville ha vært både oppsiktsvekkende og perfekt under 80-tallets hårrock-scene; konstant pressing av strupen mot heavy-kastraten på 00-tallet leder tankene derimot uvilkårlig mot en mann som Mika, og på denne platen starter Nilsen hesblesende i et beslektet landskap på to låter som er farlig identiske. 
Han roer ned tempoet på flere av sporene etter hvert, men lydbildet er samtidig i overkant tilbakeskuende mot nettopp tiåret som Åge Sten Nilsen synes å være sterkt opptatt av. 
Platen bærer preg av uhøytidelig moro, og Åge Sten Nilsen innehar en entusiasme som er svært smittende. 
Men det alene skaper ingen god plate, dessverre. 

ANBEFALTE KJØP: 
«Not Gonna Stop 'Till I Get It», «Bring The Night On» og «Count On Me». 
