Uten særpreg
Uoriginal og gjennomsnittlig 

Julie Willumsen er fra Bø i Vester-ålen, men bosatt i Oslo. 
«Waltz for Valentines» er debutplaten hennes og inneholder tolv popsanger Willumsen har skrevet selv. 

Platen glir rett inn i «så nakent, nært og ærlig»-kategorien. 
Og dessverre så kjedelig gjennomsnittlig. 
Gitarist og produsent Dagfin Hjorth Hovind har satt sammen et pregløst band. 
På coveret poserer Willumsen med trekkspill, det er fint lite trekkspill på platen. 
Her er Willumsens stemme i fokus og gitar, piano og trommer i lydbildet. 
Uoriginale hjerte/smerte tekster med forutsigbare arrangement, midt i den store, ofte noe kjedelige «singer songwriter»-sekken. 

Willumsen har en god mørk stemme som ikke kommer til sin rett i de flate låtene. 
Noen få unntak finnes det på platen, låten «Cat and Mouse» med jazzpreg, «Smalltown Rose» med orgel og den Aimee Man— artige «Wonderwoman» viser at Willumsen klart har talent og potensial. 

CHARLOTTE MYRBRÅTEN 

Enig med vår anmelder? 
Si din mening 
