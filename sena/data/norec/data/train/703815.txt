La oss leke countryrock
En plate sydd sammen av fire mann i hvert sitt hjemmestudio i hver sin by, etter at det slo én av dem: 
Hei, la oss lage en countryrockplate! 
Utgangspunktet kunne vært bedre. 
Det kunne platen også. 
Butch Vig vil alltid huskes som den som produserte Nirvanas "Nevermind", i tillegg til å danne Garbage. 
Han er trommis, mens Phil Davis synger og brødrene Frank og Pete Anderson plukker strenger. 

Vig og Davis spilte beslektet musikk i Fire Town på 80-tallet, og The Emperors of Wyoming lyder som om de kommer rett ut av det tiåret. 
Innimellom lager de ting som Rolling Stones kunne snust på. 
Bandnavnet er vel hentet fra en gammel Neil Young-låt, og Tom Petty er et annet forbilde. 
Mye likegyldig her, men også et par fine øyeblikk. 

Beste spor: 
"I'm your man", "Cornfield palace". 
