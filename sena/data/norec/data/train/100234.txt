Råsprekt for barn!
Råsprek, underholdende, godt timet og imponerende animert barnefilm! 

HANDLER OM: 
Filmen stammer fra den amerikanske barnebokforfatteren Dr. Seuss, som nok ikke er like godt kjent i Norge. 
Likefullt er dette et frydefullt vellykket prosjekt, som ikke trenger noen forhistorie. 
Det er elefanten Horton som er hovedpersonen. 
Diger og lykkelig og plasskrevende og morsom. 
Men èn dag - på en blomsterstilk, så å si - mener han å høre lyder. 
Merkelige, bittesmå lyder. 
Det viser seg at en miniverden, befolket av mikromennesker er havnet i Hortons røslige varetekt. 
Og et menneske er et menneske, uansett størrelse, mener Horton. 
Som legger all sin omsorg og all sin kraft i å beskytte sine nye, mikroskopiske venner. 
DOM: 
Dette er god famlieunderholdning! 
Dynamisk, flotte bilder, tett timet, smarte replikker, god moral. 
Her skal noen titusener av unger hvine av fryd, grøsse av spenning, le av vitsene og tenke viktige tanker om litt-av-hvert. 
Anbefalt som påskegodt av fineste sort! 
