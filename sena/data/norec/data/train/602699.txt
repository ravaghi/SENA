På vei mot toppen
Norsk hip hop viser muskler for tiden. 

Bant dem er Nora Collective med plateaktuelle Arif som har oppnådd stor suksess etter debutalbumet «HighEnd / Asfalt». 
Singelen «Alene» har allerede spilt seg varm som den sterke pop-låten den er. 
Forventningene til fullengderen er derfor stor. 

Hele 20 spor disker han opp med, og åpningslåten «Soju» får fram hans beste side med tunge beats og melankolske og fengende melodiføringer. 
Deretter viser Arif lekenhet med 80-talls synth som gir flashbacks til tv-serien «Stranger Things» under låten «Tamagotchi». 
Produksjonen kunne ikke vært bedre. 

Slik som Lars Vaular gjorte på sine «Loading» mikstaper tidligere i år, har også Arif små klipp av telefonsamtaler blandet inn mellom låtene. 
Men i motsetning til tekstforfattergeniet Vaular, treffer ikke Arif like godt med tekstene sine. 
Til tider leverer han småkjedelige historier om kjærlighetsdrama, pene damer og festing som under låten «AV&PÅ». 

Norsk hip hop er på vei opp og fram, og 1. desember skal Arif og Unge Ferrari ha konsert i Oslo sin egen storstue Spektrum. 
Likevel mangler det en ekstra særegenhet og noen spissere tekster før Arif er helt på toppen. 
