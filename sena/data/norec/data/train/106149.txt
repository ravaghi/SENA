Macy Gray:«BIG» 

(Geffen/Universal) 

GENRE: 
R&B 

Særegen stemme har mistet tråden. 

Macy Gray debuterte med albumet «On How Life Is» i 1999, men sangeren med den originale stemmen ble ikke lagt merke til av det store publikum før hun vant en Grammy-pris i 2000 med låten «I Try». 

Sangeren fra Canton, Ohio, klarte ikke å holde på suksessen, alle særegenheter til tross: 
Macy Gray er klassisk skolert pianist med et hjerte som banker sterkt for klassisk soul og folk som Stevie Wonder og Aretha Franklin. 

Gray mistet tråden på albumene «The Id» (2001) og «The Trouble With Being Myself» (2003). 
Hun har ikke funnet den igjen på «BIG», om noen måtte lure. 

Det går fortsatt i neosoul og moderne R&B. 
Gray synger like raspende og knirkende hest, men selv ikke produsenten will.i.am og artistkolleger som Fergie, Natalie Cole og Justin Timberlake, løfter temperaturen til dette lunkne brygget. 

ANBEFALTE KJØP: 
«Okay» og «Ghetto Love». 

ESPEN A. HANSEN 
