Konklusjon og karakter
Prisen på rundt 7.400 kroner gjør at du får svært mye for pengene i dagens marked. 
Du får riktignok flere 32-tommers billedrørs-modeller til samme prisen, men de er alle over halvmeteren dype. 
Er du derfor på jakt etter en liten og plasseringsvennlig flatskjerm tror vi du vil bli godt fornøyd. 

Kjøkkenet, soverommet eller kontoret er naturlige steder denne vil passe perfekt. 

Dommen 

Bildekvaliteten er helt ok, og vi gir pluss for at TVen er meget enkel i bruk. 
Er du derimot på jakt etter en modell med finesser som split-screen, bilde-i-bilde, eller som kan brukes som en ren PC-skjerm bør du velge en annen TV. 
Men da vil naturlig nok også prisen bli en helt annen. 
Vi nevner blant annet Bang & Olufsens 22-tommer som nærmet seg 36.700 med dreibar TV-fot, mens den gode 23-tommeren til Philips koster rundt 19.000. 

Minispesifikasjoner 

Mål: 
20.1 tommer betyr at selve TV-feltet er 30,7 cm høyt og 41 cm bredt. 

Selve TVen har en dybde på 8 cm, bredde på 59 cm, og en høyde på 38 cm (42,5 med fot). 
Vekt = 11.5kg (oppgitt) 

16,7 millioner farger. 
Kontrast = 350:1, lysstyrke = 450 cd/m2 

Tilkoplinger: 
Hodetelefoner, scart, S-video, composite + lyd, komponentinngang + lyd, analog PC-inngang + PC-lyd. 

MERK Denne TVen takler kun PC-bilde med oppløsning på 640*480. 
Den vil mao. ikke duge som en fullgod PC-monitor. 
