Aerosmith «Honkin' On Bobo»
(Columbia/Sony) 

Aerosmith hyller sine blues-røtter. 
So what? 

Det er mange gamle storheter som går tilbake til røttene når de først er blitt rike og etablerte - en bluesplate å starte karrieren med, derimot, er det jo lite å tjene på... 

Aerosmith viser grei respekt overfor de gamle bluesmestere og trøkker til med rufsete versjoner av blant andre Mississippi Fred McDowell, Willie Dixon og Sonny Boy Williamson, men den som dessverre ikke får frem noen blå nyanser, er vokalist Steven Tyler. 
Han makter aldri å utvide følelsesregisteret i sitt karakteristiske rock-vræl på en måte som matcher sangene eller bandkollegene her, dessverre. 
Og uten Tyler er ikke Aerosmith mye å satse på, iallfall ikke som bluesband. 

STEIN ØSTBØ 
