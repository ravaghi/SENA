Se den sprø danskekongen
Lekker epokefilm med åpenbare mangler om en konge, en dronning og en livlege på det danske 1700-tallet med en litt kjedelig Mads Mikkelsen. 

En kongelig affære 

Regi: 
Nikolaj Arcel. 
Med: 
Mads Mikkelsen, Alicia Vikander,Mikkel Boe Følsgaard, Trine Dyrholm, David Dencik, William Jøhnk Nielsen.Danmark 2012. 
2 timer 17 minutter. 
Aldersgrense: 11 år. 

Trekantdramaet fra dansk 1700-tallshistorie mellom kongen,dronningen og deres livlege, Johan Struensee, er blitt en lekkert epokefilm,men mangler noe. 

Det skyldes ikke minst denimponerende rolletolkningen til Mikkel Boe Følsgaard som den sinnsforvirredeChristian VII. 
Skuespilleren, som ikke en gang var ferdig på teaterskolen dahan spilte inn filmen, er et skikkelig talent der han svinser rundt som enlettlivet og lunefull konge. 
Høyst severdig. 

Også en annen nykommer gjørinntrykk: 
Vakre, svenske Alicia Vikander levendegjør en tenksom dronningCaroline Mathilde, hentet purung fra England for å tilfredsstille en danskregent og hans uberegnelige hoff. 
Regissør Nikolaj Arcel spinner ømt et sårtvemod rundt dronningskikkelsen. 

For en skjebne, om enn ikke liketragisk som Marie-Antoinette, bortgiftet fra det tyskromerske keiserriket tilLudvig 16. i Versailles og offer for den franske giljotinen i 1793.Assosiasjonene går til Sofia Coppolas film "Marie-Antoinette" (2007). 

Men merkelig nok, uten de todanske rolleprestasjonene kunne det fort blitt noe støvete over fortellingen omStruensee. 
Trekanthistorien er vel kjent fra Per Olov Enquists mesterlige roman(Livlegens besøk, 1999), og slik sett vet man hvordan det går. 

Hva da med Mads Mikkelsen irollen som den tyske liberaleren Struensee? 
Den ytterst drevne skuespillerengjør ikke noen feil, men griper heller ikke. 
Pussig nok kommer han i skyggen avde to unge og interesserer mindre enn han burde. 
Det blir noe skuffendeutvendig over spillet. 

Den ideologiske kollisjonenmellom hoffet og livlegen er tankevekkende, men ikke oppsiktsvekkende. 
Snareresmaker det en smule av politisk patriotisme å vise at lovene Struensee innførteog sensuren han fjernet i 1770, kunne gjort Danmark til frihetens fyrtårn hele18 år før den franske revolusjonen braket løs. 

Men bevares, renkespillet i 1771til de maktglade rivalene rundt Christian (Trine Dyrholm og David Dencik) erufyselig og skafottscenen til slutt dyster. 
Slik blir filmen en påminnelse omat det eneveldige kongedømmet Danmark (som også regjerte Norge) var langt unnaet demokrati som forsvarte frihet, likhet og brorskap. 

Jo visst trengtes en Struenseefor å fremme opplysningstidens idealer i Norden. 
Om vi trenger en historiskfilm til det samme i dag, er ikke like sikkert. 
Men gå nå og se den. 
