Rotekte amerikansk på norsk grunn
Luke Elliot fra New Jersey velger Halden som startsted for karrieren. 

Det er lett å bli skeptisk når en amerikaner gjør et forsøk på å bli "big in Norway", men det var tilfeldigheter som førte ham hit. 
Og når en musiker fra New Jersey først krysser havet, må Halden være den tryggeste havna å ankre opp i. 

Han har kommet til sine egne i Athletic Sound studio. 
Samspillet mellom Luke Elliot og folk som Omar Østli (Onkel Tuka) og Freddy Holm (Corazon) er upåklagelig. 
Bare hør hva backingbandet, pianospillende Elliot og produsent John Agnello klarer å få ut av kuttet "The great roundout train robbery". 
Amerikansk rock av det tidløse slaget. 

Beste spor: 
"Trouble", "Let it rain on me", "The great roundout train robbery". 
