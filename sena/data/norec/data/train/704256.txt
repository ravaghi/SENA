Potent blanding med sjel fra Sørstatene
Hans vei ut av den fattige småbyen Williston i South Carolina var boksing. 

En fjerdedel av de drøyt 3000 innbyggerne der lever under fattigdomsgrensen. 
Kail Baxley ble forlatt av foreldrene og vokste opp hos bestefaren. 
Han drømte om å bokse i OL, men samtidig begynte han å skrive sanger. 
Etter hvert tippet det den veien.Han debuterte i 2013 med "Heatstroke/The wind and the war", en slags dobbel ep. 
Nå er han ute med et skikkelig album, fylt med soul swagger som han selv kaller det. 
Uansett er det tøft og variert. 
Musikk som er vanskelig å sette i én bås, men som er innom mange. 
Ikke minst folk, rock, blues og soul. 

Og Dr. Who-referanser tar vi imot med glede, der han synger the days keep on passing me by, like a Time Lord I got time i tittelkuttet. 

Beste spor: 
"Light that never dies", "Tell the falling sun", "Chasing James Dean", "Mirrors of Paradise". 
