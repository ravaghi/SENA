Plateanmeldelse:Freddie Gibbs & Madlib - «Piñata» 

Mafioso MadGibb. 

ALBUM: 
HIP HOP Freddie Gibbs & Madlib «Piñata» (Madlib Invazion) 

Byen Gary i Indiana er langt mer kjent som Michael Jacksons fødested enn som oppfostrer av store rappere. 
Slik sett stikker Freddie Gibbs ut som en diamant i en bøtte av ingenting. 

Hans harde leveranse låner autoritet fra rappere som Bun B, Young Buck og en slags Rakim med southern twang. 

På «Piñata» konkluderes et treårs samarbeid med den innrøykede beatguden Madlib, som har en uovertruffen fingerspissfølelse for vakre feil - knasende og godt komprimert tørrhet i trommene, menneskelige taktslag, lite delikat forvrenging av basslinjer og idylliske soulsamples. 

Gibbs leverer New York-aktig mafiosorap på sin beste plate hittil, og sannsynligvis Madlibs mest spennende siden «Madvillainy». 

BESTE LÅT: 
«Thuggin'» 
