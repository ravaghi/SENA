Diskjokke:«En fin tid» 

(Smalltown Supersound / VME) 
Mer «akademikerdisco» for sofa og hodetelefoner. 

Norsk disco er blitt et begrep. 
Ansvaret ligger blant andre hos Diskjokke (egentlig navn: 
Joachim Dyrdahl; tidligere beskjeftigelse: matematiker; fra: 
Svelvik). 
Samt vennene hans, Lindstrøm og Prins Thomas. 

Det andre soloalbumet hans føles todelt, og omslaget understreker inntrykket. 
De fire første sangene er ubekymrede og «røde» (egentlig ganske rosa) og står godt til Kim Hiorthøys naivistiske design. 
De fire siste er «grønne», og noe mer krevende. 

Dyrdahl står med ett bein på dansegulvet og ett i den tyske syttitallssurkålen: 
Innflytelsen fra Harmonias «Deluxe» (1975) er påtagelig. 
«Dansemusikk» man ligger urørlig og lytter til. 

BESTE LÅT: 
«Big Flash» 

MORTEN STÅLE NILSEN 
