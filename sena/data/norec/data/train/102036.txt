Plateanmeldelse:Robin Thicke - «Blurred Lines» 

Lekende lett å like. 

ALBUM: 
R&B Robin Thicke «Blurred Lines» (Star Trak/Universal) 

Mannen bak gledespillen «Blurred Lines», en av årets mest uimotståelige hiter, slipper sitt sjette album. 

Tradisjonen tro får vi hverken revolusjon eller helstøpt plate. 

Men Robin Thicke gjør seg selv tjeneste ved å dvele i godfølelsen, og tetter hullene igjen med gammeldags sjarm. 

«Ooo La La» og «Ain't No Hat 4 That» er søt discosoul ut av Quincy Jones' og Jackos glansdager, mens både tittelsporet og «Get In My Way» inspirerer til dansenummer foran speilet. 

Joda - «Take It Easy On Me» er et nesten parodisk svar på Timberlake-sammenligningene og den gjennomsiktige hitkandidaten «Give It 2 U» er mer klein enn klasse. 
Men det hele er gjort så lekent at det blir vanskelig å hate. 

BESTE LÅT: 
«Blurred Lines» 
