The Lonely Island:«Turtleneck & Chain» 

(Universal) 

«We started this fake rap shit!». 

Fra «Saturday Night Live», men sikkert mest kjent fra internett: 
Dette er den amerikanske komedietrioens andre plate med parodier på diverse «urbane» musikksjangre. 

Og den er morsom. 
Enten det dreier seg om R&B, amatørmessig hvit Youtube-hip hop, boyband eller «systemkritisk» sinnarap: 
Produksjonene er frapperende gjennomførte, og tekstene gjennomgående gøyale. 
Et utall celebre gjester er med, og gjør på tøys det de vanligvis gjør mer eller mindre på alvor. 
Enda et gross kjendiser på den medfølgende DVD-en. 
En hip hop-duett med «Reba McEntire» (Kenan Thompson) hadde meg på gulvet, med tårer i øynene. 

BESTE LÅT: 
«Motherlover» 

MORTEN STÅLE NILSEN 
