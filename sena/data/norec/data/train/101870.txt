Plateanmeldelse:Ratking - «So It Goes» 

Konger av kloakken. 

Rotter som lever så tett at halene tvinner seg sammen og danner en klase av ville gnagere. 
Ganske ekkelt, det der. 

Og det er akkurat det bildet av New York 20-åringene Wiki og Hak blåser liv i - den skitne byen Travis Bickle ville spyle ned i kloakken. 

Deres første singler var mer britiske i ånden, med spydig stakkato, og selv om grimen fortsatt glimter, har de blitt New York til beinet. 
Støy, grums og hard flow. 

Både «Snow Beach» og «So Sick Stories» kan minne om forlengelser av Black Stars «Respiration», og den aggressive fingeren til politiet, «Remove Ya», baseres på samme sample som «Dipset Anthem» (Sanchez' «One In A Million»). 

Skildringen av byen kan bli noe karikert, men det ligger en sann kjærlighetserklæring mellom linjene. 

BESTE LÅT: 
«So It Goes» 
