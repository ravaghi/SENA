Bra begynnelse
Etter Gahls og Kings mislykkede kuppforsøk i Gorgoroth for noen år siden, forlot de bandet og dannet God Seed. 
Det var nok det beste for alle parter. 
Gaahls vokal har kanskje aldri vært bedre. 
De relativt enkle komposisjonene gjør inntrykk av å være mer komplekse enn de egentlig er, takket være et organisk, nesten rotete og skittenvakkert lydbilde. 
Dette kler musikken godt. 
Geir Bratlands flotte orgelspill gir den ekstra dybden som gjør at denne utgivelsen hever seg opp fra de tallrike gjennomsnittsbandene innenfor norsk black metal. 

At Gaahl viser det store registeret i stemmen, bidrar også til å skape et mer variert og teatralsk inntrykk. 
Å påstå at bandet tilfører sjangeren noe nytt, ville være å dra det litt vel langt. 
Det har likevel sitt særpreg, på godt og vondt. 

Beste spor: 
"Hinstu dagar". 
