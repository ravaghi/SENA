Plateanmeldelse:Wild Nothing 

Om kjærlighet til pop. 

ALBUM: 
INDIEPOP Wild Nothing «Nocturne» (Bella Union/Universal) 

Nostalgi kan gjøre så mangt. 
Jack Tatums opplevelse av lydbaserte barndomsminner gjør ham i stand til å skape den tilnærmet perfekte «om Joy Division covret Kate Bush's «Cloudbusting»-stemningen. 
Tidvis havner han riktignok så tungt på åttitallskjøret at mumling og drømmerier nesten tar over låtene og prøver å fortrenge at de en gang var ment å være popsanger. 
Hvilket bidrar til at det tidligere soveromsprosjektet ved første møte kan oppleves som løse svermerier mer enn ekte popkjærlighet. 
Men summen av alle disse svevende allusjonene og utydelige parafraseringene har mer for seg enn bare å eksistere som bakgrunnsflyt. 
BESTE LÅT: 
«Disappear Always» TOR MARTIN BØE 
