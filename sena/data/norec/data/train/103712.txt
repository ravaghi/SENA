Barabass & The Happy Few:«Rali Rei» 

(Happy Few Records / VME) 

DJ Barabass har bakgrunn i nedlagte Atakama og styrer kollektivet sammen med Hans Rykkja. 
Uttrykket er elektronisk basert, med sterke islett av den mer funky delen av jazzen. 

Lydbildet er polert og luftig, men Barabass & The Happy Fews låter lider under manglende variasjon av meloditema - improviserte eller ikke - over de uendelig lange, repeterende komp-strekkene som danner basisen. 

Og uten mer effektive rytmebrekk enn tilfellet er her, blir helheten fort søvndyssende, samme hvor delikat lyden er. 
Et pluss i så måte er det melankolske chillout-nummeret «Mumbai» og påfølgende «Blues For Babylon», men de redder ikke dagen alene, dessverre. 
