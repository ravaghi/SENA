Gaute Ormåsen:«G for Gaute» 

(Tylden) 

Gaute Ormåsen har tatt et riktig grep om karrieren og synger heldigvis på norsk på sin nye soloplate. 

Gaute har sammen med Kim Edward Bergseth ansvaret for all tekst og musikk på hans andre soloplate. 
Dette er en god produksjon som viser at Ormåsen har noe å bidra med på den norske pophimmelen. 
Her er det lett, hyggelig og til dels iørefallende popmusikk med tekster om en ung manns liv. 
Gaute synger på Brumunddals-dialekt, og sangene på «G for Gaute» er varierte. 
Den tidligere «Idol»-deltageren har tatt et langt steg bort fra konkurransen, og han overbeviser i sanger som «Sommer hele året», «Helt normal», «Utpå bygda» og «Singel». 
Gaute er med dette albumet på riktig vei. 
