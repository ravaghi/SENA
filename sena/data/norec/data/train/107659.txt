Madrugada:«The Deep End» 

(EMI) 

Denne gangen har trioen tatt turen til USA og fått produsenten George Drakoulias til å produsere. 

Resultatet er blitt et helstøpt, glimrende, variert album og mer melodiøst enn tidligere. 

Med Sivert Høyems særegne og dyktige vokal i forgrunnen tar bandet lytterne med på en musikalsk reise både innom drivende, sugende rock og feite ballader. 
Madrugadas musikk har også denne gangen et snev av det mollstemte over seg. 

Bandet slo an tonen med singlen «The kids are on high street», et glimrende åpningsspor som setter standarden for plata. 

I kontrast til denne, de rolige balladene «Hold on to you» og «Sail away», «Running out of time», som har litt blues over seg, og ikke minst «Elektro Vakuum», min personlige favoritt på albumet sammen med den drivende «Hard to come back». 

Madrugada har fornyet seg litt på dette albumet. 
«The Deep End» vil glede fansen og være et must for alle dem som vil holde seg oppdatert på norsk rock. 

PS: 
Plata er i salg fra mandag. 
