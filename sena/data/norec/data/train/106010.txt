Dina Misund:«Listen» 

(Dina Records/Musikkdistributørene) 

Utvilsomt talentfull låtskriver. 

21 år gamle Dina Misund vant X 
Factors nettkonkurranse før jul og har siden vært spilt hyppig på P1. 
Godt forståelig - stemmen er et fint destillat av Eva Cassidy, Lene Marlin og Taylor Swift, og låtene hennes er lettlikte, velskrevne og melankolsk behagelige. 

Derimot savner jeg sterkt større dynamikk i uttrykket og en mer variert - pågående, kanskje - bruk av stemmen. 
Dina røper for eksempel en herlig knekk i et par mer country-inspirerte låter. 
Dette er en retning hun med hell kan utforske mer. 
Foreløpig fremstår helheten noe forsiktig og tidvis endimensjonalt, men de gode anslagene er definitivt der. 

BESTE LÅT: 
«Let Me Down» 
