Plateanmeldelse:Skambankt 
- «Sirene» 

Tamt, blankt. 

ALBUM: ROCK Skambankt «Sirene» (Columbia/Sony) Bandet til Kaizers-gitaristen Terje Winterstø Røthing startet som en karikatur: 
Turboneger-punk med ildrødt «kommunistiske» tekster. 

På sitt femte album er de for lengst blitt proffer på pølsefabrikken. 

Produsenten Kåre Chr. Vestrheim kler opp de «bredbeinte» (usj) riffene i gildt episke gevanter, og kroner dem med mørkt gotiske korarrangementer. 
Tekstene føles som bestillingsverk. 
«Oss mot dem»-retorikk (hvem «dem?». 
De «på TV» og alle som ikke digger Skambankt). 

Sultne menn og slu «sirener». 
Armageddon og apokalypse. 
Samt, eh, kritikk av kommentarfelttroll. 

Ikke punk lenger, men metal - hvis originalitet ligger i at den synges på jærsk. 
Trommisen er knallgod. 
God fornøyelse. 

BESTE LÅT: 
«Sort blod» 

MORTEN STÅLE NILSEN 
