Ryan Adams & The Cardinals «Jacksonville City Nights»
(Lost Highway/Universal) 

Den andre av årets tre plater fra rockens mest produktive. 

Ryan Adams' låtskriverevner er udiskutable, men det spørs om ikke perlene hadde vært flere om han hadde redigert seg selv noe mer (platen har femten låter). 
«Jacksonville City Nights» er nok et bunnsolid og jevnt album, men mangler de geniale glimtene av storhet som denne mannen tross alt viser fra tid til annen. 
Platen åpner i rent honky-tonk-modus med flotte «A Kiss Before I Go» og åpner seg etter hvert mer mot generell americana før en låt som «My Heart Is Broken» rykker oss tilbake til saloonen. 
Og det er faktisk honky-tonk-Adams som funker best denne gangen, ettersom han har en naturlig knekk i stemmen som er skreddersydd for genren. 
Ingen a-ha-opplevelse fra Ryan Adams denne gangen, men solid nok. 
