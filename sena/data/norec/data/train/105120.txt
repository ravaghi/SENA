Maria Haukas Mittet:«And I’m Telling You I’m Not Going» 

Samme her: 
Marias levering av «Dreamgirls»-vendepunktet med mannen Hans Marius Mittet som rekvisitt var et uforglemmelig øyeblikk. 
Han er selvsagt med her også, og fremstår enda mer som han faktisk skal forlate kona. 
Det blir ikke bedre enn første runde, men det er på alle måter like bra. 
Og hun spiller på et mye bredere spekter enn finalekonkurrenten. 
Ikke minst det siste, gråtkvalte «...love me» er smertelig bra og full av den patosen som slik musikalsoul skal ha. 
