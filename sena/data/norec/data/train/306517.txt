Det låter tidvis helt latterlig fett av Rage Against the Machine-, Public Enemy- og Cypress Hill-fusjonen
Høy partyfaktor når gamle rever er ute og melder igjen. 

ALBUM: 
De siste tiårenes mest gjenkjennelige rockekomp er tilbake. 
Trekløveret som fikk hele 90-tallet til hoppe på seg krampe i leggen og brøle: 
«Fuck you I won’t do what you told me» som Rage Against the Machine, og utover 2000 manet folk til å være seg selv under navnet Audioslave, har nå fått med seg Chuck D og B-Real som mikrofonansvarlige under banneret Prophets of Rage. 

La oss være såpass rause og si at dersom du kommer forbi den åpenbare gjenbruken av klassiske RATM-riff og at de revolusjonistiske tekstene ikke biter like hardt som da Zack De La Rocha spyttet dem ut til en lydhør menighet på begynnelsen av 90-tallet, så kan man i alle fall love at festfaktoren fra sommerens Prophets of Rage-konserter er med videre på plate. 

Først av alt, det låter helt latterlig stort og fett av Tom Morello, Brad Wilk og Tim Commerford denne gangen. 
Ingen kan spille så enkelt og sparsommelig å få så mye trøkk tilbake. 

«Radical Eyes», «Unfuck the World» og «Hail to the Chief» er alle obligatoriske partystartere på sommerleirer og festival-camper de kommende sesongene. 
