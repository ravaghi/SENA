Susan Boyle, «Someone To Watch Over Me»
Susan Boyle, «Someone To Watch Over Me» 

(Sony Music) 

Stadig søvndyssende. 

Susan Boyle har en fabelaktig stemmekraft, men har på sine siste to plater med få unntak unnlatt å avsløre nettopp denne gullstrupen. 
I stedet har hun dyrket det stille og pietetsfulle i en slik grad at hun har stått i fare for å bli anonym. 

Også denne gangen sliter hun med å gi personlighet til låter fra blant andre Joni Mitchell og Depeche Mode - låter som hun i innleggsheftet hevder har betydd mye for henne i ulike perioder av livet, et liv som ikke alltid har vært like lett. 

Det er synd, fordi følelsen av at Boyle ikke får hverken låter eller mulighet til å boltre seg slik vi vet hun kan, ligger bakom hver eneste tone her. 
Hun mangler rett og slett en kunstnerisk forløsning. 

BESTE LÅT: 
«Return» STEIN ØSTBØ 
