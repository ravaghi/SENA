Christer Sjögren:«Love me tender» 

(NMG/ EMI) 

Den tidligere Vikingarna-vokalisten tolker 18 av Elvis' mest kjente sanger på sin nye plate. 

Dette gjør han pietetsfullt og på en måte som både vil glede mange av Elvis' fans og mange av fansen han har opparbeidet gjennom årene med Vikingarna. 

Sangene til Elvis har Christer Sjögren er varmt forhold til, og han tolker dem med innlevelse. 
På platen ligger mange av arrangementene tett opp til slik Elvis gjorde det, og det er ikke dansebandversjoner lytteren får servert. 
Dette er en jevn og god plate uten musikalske fiksfakserier eller overraskelser. 

Christer Sjögren synger med innlevelse og det er vanskelig å plukke spor som uthever seg på en jevnt bra plate. 
Men: 
«Surrender», «Love me tender» og «You don't have to say you love me» er hans tre topper på denne voksenpopplata. 
