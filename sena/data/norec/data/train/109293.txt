Plateanmeldelse:James Blunt - «Moon Landing» 

Grunt, Blunt. 

Britiske James Blunt er blitt slik en hoggestabbe at enhver kontrær impuls tilsier at man bør lete med lys og lykte etter motargumenter. 

Men han er virkelig en ulidelig opportunist. 

Han har oppdaget at Mumford & Sons er populære, og låter nå litt som dem («light the spark in my bonfire heart»). 

Han har fått med seg at ukulelen igjen er gangbar, og benytter seg således av denne. 

Han går selvsagt ikke av veien for misbruk av «oh oh»-refrenger à la Coldplay, eller en omskriving av «I Just Called To Say I Love You» («Sun On Sunday», med linjen «if you're bleeding, so am I»). 

Den affekterte stemmen er som en cocker spaniel som prøver å gjøre seg søt for eieren sin. 

BESTE LÅT: 
«Blue On Blue» 
