Shrek:Lykkelig alle sine dager 

- Eventyret har mistet magien. 

Jeg har nesten utelukkende gode minner fra de tidligere Shrek-filmene. 
Det grønne monsteret overvinner usannsynlige hindere, får prinsessa og kongeriket. 
Alt takket være artige, morsomme og finurlige venner. 

Vennene til Shrek og figurene som fyller historien har vært eventyrfilmenes sterkeste punkt. 

Dessverre brukes det ikke tid på hverken å skape magi eller å bli kjent med figurene i Shrek 
- Lykkelig alle sine dager. 

Jeg så filmen med norsk tale, og mens noen gjengangere gir liv til flotte figurer er de aller fleste uinteressante sidefigurer. 

I de tidligere filmene fikk vi stifte bekjentskap med et stort rollegalleri, men i Shrek 
- Lykkelig alle sine dager, møter vi de fleste figurene i rulleteksten! 
Jeg følte meg nesten snytt. 

Thomas Giertsen og hans esel er filmens morsomste figur. 
Hans stemme er troverdig og trygg. 

Eselet skaper sammen med Fiona, de mest minnerike og morsomste scenene i filmen. 

Hvetebrødsdagene er over 

I filmen er figuren Shrek en umoden og selvopptatt man, fanget av "A4-livet". 
Han er iallfall ikke lykkelig, for hverdagen har innhentet vårt eventyrtroll. 
Hvetebrødsdagene er over, og hva er vel ikke bedre enn å være et fryktet ungkarstroll igjen? 

Et gammelt ordtak sier at du bør passe deg for hva du ønsker deg. 
Det burde Shrek gjort også, for vips så er ikke ting som det skal være i eventyrlandet Langt, langt borte. 

Og som en vis folkesanger sang på 70-tallet; "You don't know what you got, till it's gone". 

Kompleks og kjedelig 

En god animasjonsfilm kan være underholdende for barn og ha noe å fortelle voksne. 
Shrek 
- Lykkelig alle sine dager er til tider for kompleks for de under 12, og for kjedelig for et voksent publikum. 

Shrek: 
Lykkelig alle sine dager har sine øyeblikk og engasjerer de som allerede kjenner figurene og de tidligere filmene. 
Likevel er figurene overfladisk behandlet og fortellingen er til tider kaotisk. 

Den magien jeg følte da jeg så de første filmene har falmet, og var ikke tilstede i Shrek 
- Lykkelig alle sine dager. 

Se den norske traileren til Shrek 
- Lykkelig alle sine dager: 
