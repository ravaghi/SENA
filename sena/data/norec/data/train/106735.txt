Reidar Larsen & Roy Rogers:«Crossing» 

(Blue Fingers / Bare Bra Musikk) 

Siden de først samarbeidet i 2001 har Reidar Larsen og Roy Rogers spilt sammen jevnlig og har ingen planer om å slutte. 
Trolig har den amerikanske slide-mesteren og den norske pianoblues-kongen funnet et felles referansepunkt i New Orleans-deltaet, noe som klart høres på «Crossing». 

Dette gjør at guttas ord i coveret om at de ville utforske nye musikalske retninger ikke helt holder stikk - både Rogers og Larsen har vært her i store deler av karrieren, men det betyr ikke så mye så lenge sluttproduktet er så solid som her. 
Det nye består nok i en vellykket snikinnføring av hardingfela i lydbildet, hvilket eksempelvis kan høres på platens beste spor, «Second Skin». 

Last ned: 
«Robbery», «You Don't Have To Say Goodbye» og «Second Skin» 
