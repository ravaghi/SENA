Jubel for Josefine
«Josefine på skoletur» lærer barna grunnleggende ting på en morsom måte. 

Josefine fornekter seg ikke. 
Det er like morsomt og koselig å spille den lille kaninen som alltid. 

Denne gangen skal Josefine på oppdagelsesferd i skogen. 
Her møter hun forskjellige figurer som trenger hjelp, for eksempel en ugle som vil ha gjenoppbygget trehytten sin og en bjørn som ønsker seg sopp på andre siden av et vann. 

Innimellom får hun hjelp til oppgavene, for eksempel av frosken Fredrik som er byggmester. 
Dermed er spillet interessant for gutter også, som kanskje synes det er flaut å spille den søte jentekaninen. 

Oppgavene mestrer å være veldig lærerike og veldig morsomme på en gang. 
Når Fredrik skal plukke sopp for eksempel, må han balansere på tømmerstokker over et vann. 
Soppene han sanker veies automatisk. 
Dersom de overstiger så og så mange kilo, vil tømmerstokken synke og han må begynne på nytt. 

Man må dermed regne og bruke logisk sans - samtidig som man har det morsomt. 
Når en oppgave er løst, får man en gjenstand - for eksempel en hammer som kan brukes for å løse neste oppgave. 

Underveis samler Josefine diverse ting, for eksempel bær, som hun deler med sultne dyr hun støter på. 
Dermed lærer man litt om å dele med andre også. 
Når Josefine har løst alle oppgavene, er hun tilbake i skolegården der hun kan leke og kose seg. 

Spillbarheten er svært god. 
Det er enkelt å styre Josefine i alle retninger. 
Grafikken er søt og enkel - den skaper en koselig stemning samtidig som den gjør det oversiktlig for de minste. 
Og det er umulig å gå seg bort, for du har hele tiden en pil som viser deg riktig retning. 

Josefine-spillene har alltid god kvalitet, og er noen av de beste spillene for barn på markedet. 
Når barnet spiller dette spillet, kan du trygt la dem sitte foran PC-en uten å ha dårlig samvittighet, 
