Inderlig og forførende
Du verden så flott Robert Post synger på sitt tredje album. 
Ikke så rart han får til det på så sterke låter. 

Artisten fra Sunnmøre har imponert før. 
Det har gitt ham både Spellemannpriser og anerkjennelse internasjonalt. 
Men denne gangen styrer han alt selv. 
I alle fall nesten alt. 
Han har selvsagt skrevet låtene selv, og han spiller de fleste instrumentene selv, med god hjelp fra felespillende Lise Volsdal her og der. 

Arrangementene er for det meste nedstrippet. 
Det låter sterkt nok for det. 
Hør bare den inderlige, besnærende og forførende åpningslåten «Hey hey for the record», så får du lyst til å høre resten også. 
Her er både korte og enkle spor som glir inn med en gang. 
Robert Post fikser også litt mer kompleks pop på en utmerket måte. 
Slik som på de to siste låtene, som begge varer over seks minutter. 

Robert Post gjør konsert 
På Hjørnet i Kristiansand 27. november. 
