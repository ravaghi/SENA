Depp på valium, Jolie i gips
Johnny Depp og Angelina Jolie spiller så rolig og stilig romantisk krim at det ser ut som stuevinduet til ei gammal dame. 
Men hyggelig. 

"The tourist": 
Romantisk krimkomedie. 
2010. 
1time, 40 minutter. 
11 år. 
Regi: 
Florian Henckel von Donnersmarck. 
Med: 
JohnnyDepp, Angelina Jolie, Paul Bettany, Timothy Dalton, Rufus Sewell. 

Akkurat da jeg hadde skrevet i en Facebook-diskusjon atJohnny Depp i "Gudfaren" ville blitt en sprelsk tivoli-opptreden,kommer det en film der den skeive skuespilleren spiller så nedroa at dumistenker ham for å enten å ha sittet våken om nettene med Angelina Joliesmange barn eller ha bytta ut amfetaminen med togreise-valium. 

Regissøren med det uendelige navnet er tyskeren som laget"De andres liv", og han er omtrent like skøyeraktig som en fløy avKølner-domen. 

Men stillfarenhet kan han. 
Angelina Jolie siger framover somen blanding av Tall Ship uten race og oppstiva Dior-installasjon. 
De kultiverteluksusklærne hennes går i halvfarger som er like suksess-beige som rike damersarmhuler, og hun beveger seg på høye hæler slik dansker går på ski. 
Etfantastisk syn. 

Depp spiller en usedvanlig tuslete liten matematikklærer fraWisconsin eller noe annet på W. Han er på togtur til Venezia med sin digitalesigarett da Angelina kommer smygende som en utvrengt semske-vagina og innlaterseg med ham for å lure gangstere og politi. 
Nettopp! 
De tror at han erstorsvindleren Pearce, Jolies bortfløgne kjæreste. 
Damage! 

Angelina er så uforanderlig perfekt at hun kommer fram tilVenezia i samme klærne og samme hårfasong som da hun gikk på toget i Paris, ogdama lurer med seg den smiskende og hviskende realisten i et fantastisk hotellmed utsikt over Grand Canal. 

Så kommer russerne, og det er alltid kjedelig. 
Polakkeneoppdaget det. 
Tsjekkerne visste det. 
Ungarerne erfarte det. 
Allerede Tsjekhovvisste det. 
Og dermed tar filmen seg videre mot voldsklimaks med rutinerteinnestemmer. 
Beroligende som blodtrykks-medisin, deilig å se på, men utenspenning eller troverdighet. 
