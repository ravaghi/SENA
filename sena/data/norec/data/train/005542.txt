Astrid Zzz
Produsentene kommer til unnsetning. 

Etter utgivelsen av EP-en Party’s Over seiler Astrid S bekymringsløst videre med en ny låt i ermet. 
På hennes nyeste singel har hun fått med seg flere Grammy-vinnende produsenter som har håvet inn grunker for både Lady Gaga og Beyoncé med flere. 
Det er også de som redder Astrid S her. 

Produksjonen er nemlig det mest oppsiktsvekkende. 
Den er interessant, dog familiær i form av trap-lignende perkusjon og selvfølgelig, de plutselige pusterommene. 
Ikke akkurat noe uvanlig fra Astrid S, men her presentert mer lekent og varmere enn standardisert «kjølig skandinavisk pop». 

R&B-assosiasjonene spiller opp til en såpass rolig låt at det er uunngåelig å ikke fokusere på teksten. 
Det største problemet oppstår nettopp i lyrikken, som nok en gang viser lite dybde og nytenkning fra Astrid S sin side. 
Refrenget lyder «Maybe I should think before I talk, I get emotional and words come out all wrong», og resten er like bokstavelig. 
Det trengs i hvert fall ikke å leses gjennom linjene, og akkurat dét trenger ikke være feil nødvendigvis, men i dette tilfellet kunne ha vært litt mer kjøtt på beina. 

Jeg har lyst til å tro at det finnes noe mer i Astrid S enn en smånaiv artist som kun overlever gjennom andre. 
Det oser lite livsgnist, og «Think Before I Talk» forsvinner rolig inn i malstrømmen av generiske poplåter. 
Ingen ny og revolusjonerende låt fra Astrid S der altså. 

P3 Christine Live: 
Astrid S 
"Vi er perfekt, men verden er ikke det" (Cezinando-cover): 
