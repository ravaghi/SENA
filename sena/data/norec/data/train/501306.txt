Talent
USA-inspirert norsk debutant 

Therese Ulvan fra Hitra har mange kreative år bak seg i utlandet, særlig i USA. 
Den amerikanske påvirkningen fra Los Angeles-miljøet ligger opp i dagen på hennes debutalbum, som er jazzifisert, funky pop med mange selvskrevne låter. 

Therese fremstilles som en «jazzy Carole King møter en bluesy versjon av Norah Jones», men det er å ta hardt i. 
Lydbildet og produksjonen er helproff, musikerne førsteklasses – vokalisten og hovedpersonen synger tålelig bra. 

Jeg savner personlighet og nerve i stemmen, der Therese banker på den norske platedøren med et helt opplagt talent og et lite knippe gode låter. 
«Too late», som hun har signert selv, er verd å merke seg sammen med «Still the same». 

Platens største opplevelse i mine ører er Jimmy Webb-låten «The moon's a harsh mistress» – en lekker og elegant jazzifisert, feminin ballade. 

JAN ARILD LARSEN 

Enig med vår anmelder? 
Si din mening 
