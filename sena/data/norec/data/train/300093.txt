Hardtsparkende fra garasjen
The Goo Men bedriver presis dyrking av rockens innerste kjerne. 

||| 
ALBUM: 
Musikken til den norske gruppa The Goo 
Men er er rock av den typen som strømmer fra garasjer og kjellerlokaler, sumpområder og kassettspillere i amerikanske veteranbiler. 

Hardt hoggende gitarer, besvergende vokal, slagverk i grenselandet mellom jungeltrommer og juling. 

Med låttitler som «Sugarshock», «Sex ends with x», «D-y-namite» (sist hørt som tittelen på en 50-talls hit med Cliff Richard), «Sleep When We're Dead» (fritt etter Warren Zevon?) og «Boom Boom Hama Lama Bama Lou» slipper The Goo Men løs musikken sin slik man låser ut ville dyr fra en dyrehage. 

Om dette ikke er gnistrende originalt,er det i alle fall kontant, eksplosiv, sviende heit og presis dyrking av rockens innerste kjerne. 

Som bandets åndelige bror Peter Zaremba fra The Fleshtones skriver i sine liner notes: «hot, hot sounds from the cool, cool north». 
