Stor begeistring for store solister
Det formelig kokte av glede og begeistring i publikum da siste tone klang ut, på tross av tragediens fullendelse både i tekst og toner. 

«Rigoletto»av Giuseppe Verdi 

Ihovedrollene: 
Boris Statsenko, Eir Inderhaug, Yosep Kang, In Sung Sim. 

Opera Søri Kilden, konsertsalen 

«Rigoletto» er enstor suksess i Kildens konsertversjon. 
Godt da at det ikke er enengangsforestilling, men at den gjentas. 
Noen tenker kanskje at en konsertantoperafremførelse er noe halvveis? 
Det oppleves ikke slik. 
Tvert imot, ved atkulisser, kostymer og skuespill et stykke på vei mangler, konsentreresoppmerksomheten så mye mer om musikken. 
Og Verdis «Rigoletto» tåler det fokusetganske ettertrykkelig. 

«Rigoletto» er en ganske maskulin opera. 
Karakteristisk noker den mest kjente arien «La donna è mobile», kvinnebedårerens noksåforaktfulle karakteristikk av de damene han skånselsløst beseirer. 
Og detble da også virkelig en herrenes aften, i den forstand at de mannlige solistenestakk av med flest poeng. 
Boris Statsenko i hovedrollen som hoffnarrenRigoletto var rett og slett fantastisk. 
En baryton med stemme, volum, karakterog renhet til å miste pusten av. 
Jeg vet ikke når vi sist opplevde en sånnsanger i Kristiansand. 
Det samme kan sies om Yosep Kang som Hertugen, rett ogslett formidabel. 
Også bass-sangeren In Sung Sim i rollen som leiemorderenSparafucile og norske Håvard Stensvold som Grev Monterone var bunnsolide, enfryd for øret fra første til siste tone. 

Eir Inderhaug gjør en god Gilda, Rigolettos datter. 
Men idette selskap er det som om hun blir litt for lett. 
Vi kjenner henne godt etterhvert, ikke minst som et utpreget komisk talent, og med vakker stemme. 
Men dentragiske Gilda, som frivillig velger døden for den bedrageren hun faktiskelsker, får ikke nok alvor og tyngde. 
Nydelig er også Angelica Voje i sin rollei siste akt, som Maddalena, leiemorderens søster og medhjelper. 
Og vår egenvelkjente mezzosopran Birte Myhrstad har all ære av sine to roller som Giovannaog Grevinne Ceprano. 
KSO i storform, Bellincampi som stor inspirator, ArildHelleland som nyttig forteller, 16-stemmers mannskor også med solister, og eneffektfull lyssetting, alt bidro til en opera-festkveld, en milepæl iKristiansands operahistorie. 

Emil Otto Syvertsen 
