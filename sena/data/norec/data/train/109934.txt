Filmanmeldelse «TED»:Kvalifisert grisepreik 

En ung gutt i en Boston-hovedstad er så ensom, at han til og med er misunnelig på jødeguttene som regelmessig blir banket opp. 

En julaften ønsker han seg så en venn. 
Det blir en enorm Teddybjørn, som han så ønsker skal bli levende. 
Og vips¿! 

Tiden går; unggutten 35. 
Teddyen er like levende, og hverdagslig ser de bestekompisene 80-tallsepisoder av «Lyn Gordon» på TV mens de røyker hasj og drikker øl og prater skit og har det fint. 

Alt mens 35-åringens nokså uforklarlig tilstedeværende kjæreste ser oppgitt på, er snill og tålmodig og venter på et friere etter snart fire års uforpliktende samliv. 

Joda, det er muntre greier et stykke på vei, dette. 
Og strømmen av bannord, slibrigheten, horer og hasj er vulkansk fra og til kosebamsen (hvilket er hele vitsen med denne filmen). 
At Teddy-penisen er minimal, men virksom, får vi endog til bekreftet fra en totalt uventet person. 
Totalt! 

Joda, det finnes hysteriske øyeblikk her. 
Men etter hvert viser det seg vanskelig å holde fyr i helvete. 
Og kjedsomheten dukker opp. 
