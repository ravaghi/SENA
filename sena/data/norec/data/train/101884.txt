Plateanmeldelse:The Baseball Project - «3rd» 

På ballen. 

The Baseball Project er, ved denne tredje anledningen, to og et halvt blad R.E.M. (Mike Mills, Peter Buck og Scott McCaughey), samt Steve Wynn og hans bedre, trommeslående halvdel Linda Pitmon. 

Slik høres det jammen ut også, idet konseptbandet triller ut hele 17 ekstremt omgjengelige sanger om Amerikas nasjonalsport og dens fargerike personligheter. 

Både musikken - janglende, fengende åttitalls alternativrock - og tekstene (om det lykksalige ved at mor aldri kastet samlekortene da hun ryddet gutterommet, gledene ved å lese sportsresultatene i en papiravis, de mange kjærlige spillerportrettene) - er badet i en varm nostalgisk glød. 

Helt «uviktig». 
Fryktelig koselig. 

BESTE LÅT: 
«Monument Park» 
