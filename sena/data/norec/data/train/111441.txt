Irriterende gnagere
Nesten fascinerende irriterende ekorn. 

HANDLER OM: 
Pop-ekornene Alvin & Co makter nesten å ta livet av sin manager under en turné i Frankrike. 
Derfor må de hjem til et «normalt» skoleliv i USA. 
Ikke enkelt for tre tommers ekorn. 
Og dessuten: 
En konkurrerende jente-trio dukker opp... 

DOM: 
Et evig mas! 
Dette er ekorn på speed, dette er skrik & skrål på smurfenivå, dette er mennesker som ikke engang kan drikke et glass vann uten å utløse tredje verdenskrig. 
Historien er sammenrasket fra ca én million amerikanske highschool-«komedier». 

Jeg ser ikke bort fra at små unger kan ha en viss glede av små minutter slapstick. 
Og animasjon/spillefilm-koplingen fungerer fint. 

Men jeg ser heller ikke bort fra at de totalt burde vært forskånet for dette kjedelige vrøvlet. 
