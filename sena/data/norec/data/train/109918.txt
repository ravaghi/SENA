Plateanmeldelse:Ariel Pink's Haunted Graffiti 

Moden umodenhet. 

ALBUM: 
INDIEROCK Ariel Pink's Haunted Graffiti «Mature Themes» (4AD/Playground) 

Liten tvil om at Ariel Marcus Rosenbergs hjerne har samme kvaliteter og antipati mot tilgjengelighet som Flaming Lips sin Wayne Coyne. 
På hans andre på stort selskap roter han seg bevisst bort i eget sinn, noe som umiddelbart kan virke som fullstendig egenavskrivning og suksessangst - forrige album ble uhåndterlig stort for 34-åringen. 

Men inne blant betydelige mengder surr om schnitzelbestillinger, slim og mannlig nymfomani - har han en krystallklar Byrds-forståelse av melodilinjer. 
Tross en surrealistisk absurd legning, som man muligens klarer å begripe, men aldri helt vil forstå. 
Det er definitivt også meningen. 
BESTE LÅT: 
«Only In My Dreams» 

TOR MARTIN BØE 
