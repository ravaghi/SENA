Offspring:«Splinter» 

(Epic / Sony) 

Fire-fem killer-låter og mye mas - Offsprings platekarriere i et nøtteskall. 

På mange måter er jeg forundret over at Offsprings pop-pønk fremdeles har et stort publikum, men gutta har tydeligvis funnet sin nisje med sitt svært energiske, humoristiske og melodiøse uttrykk. 

Og på sitt beste høres det ennå friskt ut; «The Noose» og «Long Way Home» helt i starten er klassiske Offspring-låter med halsbrekkende gitarløp og halloi-refrenger, det samme er ska-flørten «Hit That». 
Men selv om dette er en forbilledlig kort plate - 32 minutter - opererer Offspring i en genre som kjapt blir utsatt for materialtretthet, hvilket også skjer denne gangen. 
Men de holder koken imponerende, likevel! 
