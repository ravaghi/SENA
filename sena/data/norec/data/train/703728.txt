Viderefører outlaw-arven
Waylon Jennings døde i 2002, og Kris Kristofferson er snart 78 år. 
Da er det godt med en ny kar til å videreføre outlaw-arven. 

Sturgill Simpson fra Kentucky er for så vidt ingen ungfole, men etter noen år i bluegrass-bandet Sunday Valley debuterte han som soloartist i fjor. 
På plate nummer to åpner han på Kristofferson-vis i "Turtles all the way down", mens "Living the dream" kunne tilhørt Jennings. 
"Long white line" er en lånt truckdriver-låt à la Merle Haggard, og han tolker When In Romes new wave-hit "The promise" på samme vis som Johnny Cash ville gjort mot slutten. 

Beste spor: 
"Turtles all the way down", "Living the dream", "Voices". 
