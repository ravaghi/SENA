Zucchero: «Zu & Co»
(Universal) 

Italienske Zucchero har invitert en lang rekke gjester til å synge duett med seg på sin nye plate. 

Zucchero har et stjernelag med seg på sitt nye album der han synger duetter sammen med blant andre Macy Gray, Tom Jones, Ronan Keating, Sting, Luciano Pavarotti, Andrea Bocelli og Eric Clapton. 

De fleste av de 18 sangene er nysinnspillinger, men duetten «Dune Mosse» med salig Miles Davis på trompet er fra 1988. 

Zucchero er en av Italias største popstjerner med sin litt pompøse, svulstige popmusikk. 

Han synger bra, men selv om variasjonen i valg av duettpartnere er stor, blir det litt for likt fra sang til sang, og 18 låter blir i meste laget... 

Best er han i duettene «Mama get Real» med Mousse T, «Pippo- Nasty girl» med Tom Jones og «Diavolo in Me- A devil in me» med Solomon Burke. 
