John Denver:«The Essential John Denver» 

(RCA/SonyBMG) 

Genre: Pop/country 

Han ble hatet av «seriøse» musikkelskere - og elsket av 1970-tallets amerikanske husmødre for sin motstandsløse, sukkersøte countrypop. 

Ti år etter at han døde i 1997, er tiden overmoden for å tilgi John Denver hans bebrillede, blomsterskjortede mykhet og ta disse 36 sangene for hva de er: 
Pen, livsbejaende radiomusikk som har brakt glede til folks hverdag i snart 40 år. 

Det er jammen ikke verst. 

MORTEN STÅLE NILSEN 
