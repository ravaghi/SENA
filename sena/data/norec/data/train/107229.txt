Fenrik Lane «Lane of Life»
(Fenrik Lane Records) 

Debutplate fra Bergens-trioen der Kurt Nilsen en gang var med. 

Debutplaten til Fenrik Lane er en helt OK plate med greie pop/rock-melodier. 
Problemet til de tre er at sangene ikke har stor originalitet. 
Du føler du har hørt mye av dette før hos andre band. 

Knut Glenes gjør en helt grei jobb som bandets vokalist, selv om stemmen er langt unna Kurt Nilsens. 

Bandet slår an tonen med «Mighty Void» der tette fine vokalharmonier viser hva guttene kan. 
De er best i de mer popete sangene, som «Bitter», «The Moon Wears a Ring» og balladen «Easy». 
Dette er en lovende debut med flere gode sanger, men Fenrik Lane må prøve å skape sin egen stil. 
