Juleplate:Det Norske Solistkor 

Sakral korklang. 
ALBUM: 
KLASSISK/FOLK Det Norske Solistkor/ Grete Pedersen «Rós. Songs Of Christmas» (BIS/Naxos) Grete Pedersen er korkunstner i verdensklasse, med et sjeldent øre for klanglige muligheter. 

Med Det Norske Solistkor, kvederen Berit Opheim og instrumentalistene Rolf Lislevand, Gjermund Larsen og Bjørn Kjellemyr åpner hun sanser og de innerste rom for julens mysterium. 
Musikken favner vidt, fra Hildegard av Bingen og folketoner til den danske samtidskomponisten Per Nørgård. 

Likevel er det en gjennomgående tone av ettertenksomhet og undring. 
Kor og solister gis ro til å utforske stemmens fineste nyanser, mens Lislevands virtuose luttspill og Larsens vare feletoner gir glimt av leken dansetakt. 

BESTE LÅT: 
«No koma Guds englar» 

CARL PETTER OPSAHL 
