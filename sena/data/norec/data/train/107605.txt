Skoleliv for simmene
I den første tilleggspakken til «The Sims 2» blir vi sendt på amerikansk skole. 

Alle har vi vel sett de? 
Disse amerikanske skolefilmene og TV seriene som viser skoledrama på lavt men relativt underholdene nivå. 
Og vi lar oss rive med og fascinere av dette amerikanske kulturfenomenet. 

«The Sims 2: Livets skole» er et skikkelig amerikansk skoledrama. 
Med skjønnhetsdronninger, bøllete idrettsbroilere, eksamensnerver, nerdeklubber og klassefester. 

I spillet får du leke «big brother» med dine virtuelle dukker, også kalt «simmer». 
«Simmene» bor ikke lengre hjemme men bor på studenthybler sammen med andre «simmer» på studenthjemmet. 
Resultatet når man lar mange pubertale ungdommer i den verste hormontåka bo sammen blir som i virkeligheten. 
Fest og forviklinger. 

Mine «simmer» var tre studiekompiser som skulle bo sammen på samme studenthjem. 
Jeg modellerte dem til å være skremmende like tre av mine beste venner, og så var de klare til å ta fatt på studentlivet. 

Etter å ha latt de gå av seg selv i en time var resultatet som forventet. 
Det var sene kvelder med lekselesning, mye fest og dansing og lite forelesninger. 
Konsekvensen var at «simmene» mine strøk første semester og måtte ta det på nytt. 

Her gikk jeg inn som deres lille samvittighet og visket små fornuftigheter inn i deres digitale ører. 
Karakterene ble bedre, men humøret deres ble verre. 
Så nå får jeg vel la dem få utfolde seg mer på egen hånd igjen. 

Som tilleggspakke, gjør «The Sims 2: Livets skole» jobben sin. 
Det er svært morsomt å la «simmene» få leke selvstendig uten at man har kontrollen over dem. 

Den fantastisk gode oversettelsen gjør at det aldri føles påtvunget amerikansk, det blir i steden både naturlig og identifiserbart. 
Spillet gjør også en god jobb i å håndtere de forskjellige personlighetene og relasjonene mellom dem. 

Dessverre kan det bli mye som skjer på skjermen og det kan derfor bli litt hakkete, selv på kraftige maskiner. 

«The Sims 2: Livets skole» er et must for fans av serien, men ikke essensiell i hylla dersom du fortsatt koser deg med originalen «The Sims 2». 

OBS! 
Du trenger fullversjonen «The Sims 2» for å kunne spille. 
