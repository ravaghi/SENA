PROVOSERENDE OM UNG SEX
Usedvanlig frittalende film om ung seksualitet og mange dumme voksne. 
Den river! 

HANDLER OM: 
Vi befinner og i en amerikansk forstad rundt 1990. 
Der er 13-årige Jasira «forvist» av sin amerikanske mor til sin libanesiske far; Ungjentas gryende seksualitet er mer enn mor kan håndtere, farens strengere tilnærming til livet kan kanskje virke oppdragende? 

Vel: Nei. 
Faren er velmenende, for streng og for lite innsiktsfull. 
Den vakre piken virker som en magnet på menn - blant annet en riktig kjekk/ufyslig voksen nabo.... 

DOM: 
At regissøren heter Allen Ball, er avgjørende har. 
Mannen bak manus til ting som TV-serien «Six Feet Under» og langfilmen «American Beauty» har aldri lagt fingrene mellom, verken i forhold til tabu-emner eller «avsløringer» av menneskers mer tvilsomme sider. 

«Towelhead» («Skjerfhue»; klassekameraters ubarmhjertige mobbing av en antatt araber i det araberfølsomme (allerede da!) år 1990) går rakt på, både om barn/ungdoms seksualitet, om voksnes vilje til utnyttelse og annen dumskap, om praktisk rasisme i middelklasseamerika. 
Og så videre. 

Filmens store pre er stor-talentet Summer Bishil i hovedrollen. 
(Hun var 18 da filmen ble spilt inn.) 
Hun er sterk og sårbar og vakker og usikker og sensuell og voksen og barn i en flott blanding. 
Hun går rett i hjertet på en publikummer; man føler så inderlig med henne! 

Nesten alle voksne er omfattende ufølsomme og dumme - med et par fine unntak. 
Og dette er filmens svakhet: 
Det blir for skjematisk og overfladisk på litt for mange områder. 
Men ikke mer enn at jeg nok må medgi at akkurat denne typen provokasjon, og på denne måten, har jeg ikke blitt truffet av siden Larry Clarks«Kids» fra 1995. 

Her er mye å snakke om etter filmen, for mange! 
