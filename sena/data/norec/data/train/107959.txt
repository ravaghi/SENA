Vidar Vang & The Northern Men:«Stand Up Straight» 

(Sony Music) 

Knall åpning, men mister litt temperatur mot slutten. 

Det er noe herlig upretensiøst over Vidar Vang og hans intenst sympatiske Ryan Adams-stemme - en mann han også ligner sterkt musikalsk. 
Med «Here It Is», «Highways Of My Mind» og «I Don't Believe That Good Things Never Last» har han laget tre av høstens mest slitesterke låter, men dessverre mister han litt av grepet på annen halvdel av platen. 
Vang dyrker variasjonen og ivrer for de gode låtene, noe som skaper uforutsigbarhet, men foreløpig behersker han ikke alle stilartene han er innom. 
Men som mildt rufsete og melodiøs gitarrocker har han knapt sin like i Norge. 
