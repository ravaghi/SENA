Den fortapte sønn i Provence
Lavmælt, gjennomført og godt om franske tradisjoner, menneskelige relasjoner og familieliv. 

HANDLER OM: 
Antoine lever nokså retningsløst i Paris. 
En dag kommer en påminnelse om hvilket liv han reiste/rømte fra ti år tidligere, når hans far, landhandleren fra provence, blir innlagt på sykehus med hjertetrøbbel. 

Antoine drar hjem for å hjelpe sin mor med butikken og dens ambulerende utsalg. 
Med seg tar han en venninne (og hemmelig forelskelse), og et fast forsett om å reise igjen så raskt som overhode mulig. 

DOM: 
En virkelig kosefilm! 
Det tar riktignok noe tid før handlingen tar av og man forstår filmens personer. 
Men så snart man får bildet klart for seg, åpenbarer det seg et stille, nesten dokumentarisk formet hverdagsdrama om vanskelige følelser, tette og sammensatte familieforhold, kjærlighet, hat og folkelivsskildring. 

Virkelig positive følelser, som sensualitet og humor, er like sparsomt, men meget overbevisende og virksomt spredd utover. 

Så, frankofile og elskere av kvalitetsfilm utenfor allfarvei: 
Har er sommerens gledesstund! 
