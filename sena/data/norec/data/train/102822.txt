Test av Ford Focus:Familiens førstevalg 

Ford Focus er faktisk enda bedre som stasjonsvogn enn som vanlig kombi. 
Selv plassen bak er langt bedre enn de oppgitte tallene kan tyde på. 

Det store spørsmålet testteamet stilte seg når vi fikk utlevert den nye Ford Focus stasjonsvogn, var nettopp bagasjeromskapasiteten. 

Denne blir ekstra viktig når en større og dyrere stasjonsvogn er alternativet. 
Det standardiserte bagasjeromsmålet er på 476 liter. 
Det virker lite mot for eksempel 550 liter i VW Golf stasjonsvogn, men det skiller ikke så mye når vi måler bagasjerommene. 

Mye av forskjellen skyldes nok at Volkswagen sannsynligvis har tatt med plassen under bagasjeromslokket. 
Over lokket skiller det ikke så mye. 

Både rent kjøremessig og kvalitetsmessig fremstår stasjonsvognvarianten også som hakket hvassere enn konkurrentene. 

Focus leveres også med et vell av ekstrautstyr som tidligere var forbeholdt langt dyrere bilmodeller. 
Rattet trekker deg forsiktig tilbake i riktig felt om du skulle rote deg over i feil kjørebane. 
Skiltgjenkjenningssystemer leser fartsgrensene og automatisk bremsing i lav hastighet når bilen oppfatter en hindring foran deg som du ikke rekker å reagere på, er blant mulighetene du har her. 
Disse systemene er heller ikke veldig dyre å krysse av på ekstrautstyrslisten. 

Førermiljø: 
Moderne med bra sittekomfort og sikt rundt bilen 

Kjøreegenskaper: 
En ener både i høye og lave hastigheter 

Familiemiljø: 
Litt mindre bakseteplass men ellers helt på høyden. 

Miljø: 
Blant de beste med 0,42 l/mil 

Sikkerhet: 
Toppscore i EuroNCAP. 
Fått priser for sine mange sikkerhetssystemer 

Å eie: 
Autolease anslår verdifallet som større enn Golf men bedre enn Peugeot. 
Velger du 115 hk diesel anslår de samme verdifall som på VW Golf. 
Større motor har ikke den samme betydningen for de andre modellene. 
Fordeiere er blant de minst fornøyde bileierne i Norge ifølge NAFs AutoIndex. 

Å kjøpe: 
Et enda bedre kjøp enn kombivarianten. 
Rimelig ekstrautstyr. 

Design: 
Sprekt design utvendig. 
Høy kvalitetsfølelse innvendig. 

Gjennomsnittlig poengscore: 5,63. 
