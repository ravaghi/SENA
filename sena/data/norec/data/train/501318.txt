Snaddermat
Feite saker. 

Sjelden har et bandnavn vært så pas-sende som i Bacons tilfelle. 
Svenskene serverer nemlig glinsende, fettdryppende hardrock, marinert i blues og oljete sør-statsrock, tungt og blodig. 
«Like it black» er et måltid som virkelig metter. 

Er det én ting norske musikere ikke klarer, så er det å lage tradisjonell, bluesbasert tungrock som låter både vitalt og autentisk. 
Heldigvis kan slikt im-porteres, og Bacon er en god grunn til å dra på harrytur til platesjappen. 
Blytunge sumptrommer, skjærende og skeive gitarer, gretten og dyrisk vokal, dynket i et utpreget, elektrifisert deltablues-inspirert og nesten kaotisk lydbilde. 

Et knippe coverlåter serveres også, lekkert tilberedt og særdeles velsmakende. 
Problemet med denne typen kost er at det er lett å forspise seg. 
Noen ganger kan litt variasjon, gjerne i form av en frisk salat ved siden av, heve selv den beste kjøttrett til nye høyder. 

PETTER LØNNINGEN 

Enig med vår anmelder? 
Si din mening. 
