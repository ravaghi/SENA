Dance Central 2
Underholdende og utfordrende på samme tid. 

Der DanceStar Party til Playstation Move er lettbeint underholdning som passer for de fleste, tar Dance Central 2 til Kinect et steg opp på flinkisskalaen. 

Dette er vanskelig! 

Du trenger fortsatt ikke være verdensmester i dans for å la deg underholde, men for deg som faktisk er flink til å danse så kan Dance Central 2 by på ekte utfordringer. 

For dette spillet er vanskelig! 
Her er det ikke mulig å jukse eller sluntre unna med halvhjertede bevegelser. 
Kinect ser deg og registrerer hver detalj. 

Når du spiller skal du speile bevegelsene til figuren du ser på skjermen. 
Når du gjør noe feil, lyser det rødt rundt kroppsdelen som ikke bevegde seg korrekt. 
Dette hjelper deg til å finjustere bevegelsene dine helt perfekt. 

Heldigvis er det mulig å stille inn vanskelighetsgraden til ditt nivå. 
Det er i tillegg forskjellig vanskelighetsgrad på de ulike sangene, slik at du kan gjøre det mer utfordrende på ditt eget nivå, før du føler deg god nok til å ta steget videre. 

Underholdning for begge kjønn 

I 2010 anmeldte Rune Håkonsen Dance Central for Filmpolitiet. 
Han lot seg rive med i dansen og belønnet spillet med terningkast 5. 

En mangelfull flerspiller var imidlertid noe som trakk ned for det første spillet i serien. 
Hvis man ønsket å være flere spillere måtte man nemlig bytte på å danse! 
For min del var det noe som trakk ned spillopplevelsen betraktelig. 

Derfor er jeg godt fornøyd med at det går an å danse to og to sammen i Dance Central 2. 
Dere kan enten danse på lag, eller utfordre hverandre i "Dance Battle". 

Begge deler er veldig morsomt, men jeg skal ikke legge skjul på at det var litt ekstra artig da jeg knuste kjæresten med mine danseferdigheter. 

Jeg kan også legge til at kjæresten min, som er mann, hadde det like morsomt som meg med Dance Central 2. 
Altså et bevis for at menn også kan ha det gøy med å danse! 

BRA: 
Det er umulig å jukse. 
Kinect ser deg og du må gjøre bevegelsene riktig med hele kroppen for å få full poengsum. 
Spillet trener deg til å bli en bedre danser. 
Du kan danse med eller mot venner. 
Det er et godt utvalg musikk. 
Du kan også laste ned nye låter, eller importere musikk fra det første spillet, hvis du har det. 
Pluss for at du kan velge om din figur på skjermen skal være mann eller kvinne. 

DÅRLIG 
- Du kan ikke se video av deg selv - kun bilder. 
Det var en nedtur i forhold til DanceStar Party til Move. 
STOR PLASS! 

Se traileren for Dance Central 2 her: 
