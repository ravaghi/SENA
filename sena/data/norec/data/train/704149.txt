Med en knyttet neve i været
Bon Jovi: 
"What about now" (Island/Universal) 

Bon Jovi nådde toppen i 1986 med 28 millioner eksemplarer av "Slippery when wet". 
For fire år siden nøyde "The circle" seg med tre millioner, men viste at det fortsatt er liv i fansen. 
Det nye albumet, nummer 12 i rekken, gikk rett inn på førsteplass i USA og er skrudd sammen med tanke på store formater. 
Det åpner a cappella pluss trommer, før resten faller inn med et løfte om å stå som en klippe i havet. 
"Because we can" er skapt for å kickstarte et stadionpublikum. 
Det er noe med New Jersey-rockerne. 
Samme hvor mange hus og biler de har, høres det ut som de jobber skift på fabrikken. 
Jon Bovi har ikke mange nok gode låter til å fylle en plate denne gang, men det er vanskelig å mislike blandingen av kampsanger og akustiske viser. 

Beste spor: 
"Because we can", "What's left of me", "The fighter". 
