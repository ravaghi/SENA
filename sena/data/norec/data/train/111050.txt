Smith Westerns, «Dye It Blonde»
(Fat Possum) 

Lyden av pophjerter som smelter. 

Ungdommelig friskhet, svulmende kjærlighetspop og sexy glamrock spredd over ti låter fordelt på 35 minutter? 
Ja takk! 
Den pur unge chicagotrioen Smith Westerns andre album har en rekke kvaliteter man vanligvis forbinder med debutplater, men de har rukket å bli litt mer finpussede og «voksne» til tross for en snittalder på under 20. 

Lydmessig er bandet relativt tidstypisk; den duse, krispe gitarlyden er velkjent for fans av band som MGMT og Avi Buffalo. 
Men der Beach Boys pluss spesialeffekter er en formel som går igjen hos mange av deres samtidige, er Smith Westerns sunt influert av glamhelter som Marc Bolan og Mott The Hoople. 
Det er en fryd å høre deres gyngende, duvende omgang med inspirasjonskildene. 

BESTE LÅT: 
«Weekend» THOMAS TALSETH 
