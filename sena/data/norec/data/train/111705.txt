Betagende
Ytterst betagende «på lag med dyra»-film, hvor du helt bokstavelig flyr med trekkfuglene i alle himmelretninger takket være innovativ og svært komplisert kameraføring. 
Ikke mindre enn 14 fotografer har vært involvert her. 
Hvorvidt filmen burde Oscar-nomineres i kategorien dokumentar, som den ble, kan dog diskuteres: 
Bakomfilmen avslører nemlig at vi har med trenede fugler - skuespillere altså - å gjøre, tilvendt kamera og motorstøy i fosterhjem hos oss mennesker. 
Ikke mindre imponerende av den grunn, en film som skapt for Blu-ray og stor skjerm. 

ØYSTEIN DAVID JOHANSEN 
