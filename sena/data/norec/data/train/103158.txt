Selena Gomez & The Scene:«When The Sun Goes Down» 

(Hollywood / Universal) Kun 18, men likevel tenåringsverdenens «Mrs. Robinson». 

Gomez er nemlig Disney-skuespillerinnen og sangeren som kan ha sett Justin Bieber (17) naken. 

Du kan jo bare tenke deg hvor intenst hun blir hatet. 

Ingen grunn til å hate musikken hennes, som er riktig sjarmerende - og godt, usjenert sunget. 

Dette, hennes tredje langspiller, inneholder som ethvert moderne popalbum sin andel uinspirerende, knappetrykkende venstrehåndsarbeid. 

Men ikke bare. 
Hun opplevde ikke engang 1980-tallet, men henter noe av den blindt optimistiske tenårings-«stå på-viljen» sin derfra. 

Bieber kunne ha havnet i langt dårligere selskap. 

BESTE LÅT: 
«We Own The Night» MORTEN STÅLE NILSEN 
