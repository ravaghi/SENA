Clas Ohlson termoflaske, 0,5l
Pris: 49,- kroner (normalpris 99,-) (Clas Ohlson) 

Clas Ohlson sier at denne flaska skal holde væske kaldt og varmt i «flere timer», men ikke nøyaktig hvor lenge. 
Og med prisen i bakhodet, var vi skeptiske til hvor godt den ville klare seg i testen. 

I kaldtvannstesten var vi derfor positivt overrasket da flaska lå på delt førsteplass i flere timer, til den sakte men sikkert snek seg forbi Les Artistes BOTTLE'UP, og endte opp som vinner. 

At den også etter hele 24 timer fortsatt holder best på kulden, syns vi fortjener en applaus. 

I varmtvannstesten gjør den det like bra, den tar en rask ledelse og holder den hele veien inn. 
Vi er mektig imponert over at en billig flaske fra et «billigmerke» viser seg å være den beste. 
Dette er med andre ord en flaske du absolutt bør vurdere hvis du er ute etter en termoflaske. 
