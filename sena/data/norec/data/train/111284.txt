Ne-Yo:«Libra Scale» 

(Island Def Jam / Universal) 

1979 sett gjennom 2010-øyne. 

I en genre som for tiden sliter med å hoste opp nye, skinnende stortalenter, er det bra at Ne-Yo holder nivået høyt. 
Han legger stadig mindre skjul på at dramatiske midtempolåter à la Michael Jackson anno «Off The Wall» er det han bryr seg mest om i verden, og han gjør dem med den påkrevede sensuelle eleganse og stil, smult og lekkert produsert. 
Ne-Yo er en formeltro mann, men bør ta lærdom av at platen tar skikkelig fyr først når han tar noen steg til siden. 
«Genuine Only» kunne vært en George Michael-høydare, på singelen «Beautiful Monster» er han med Stargate på rave, mens «Cause I Said So» antagelig er bedre enn det vi kan forvente på det kommende «nye» Jacko-albumet. 

BESTE LÅT: 
«Genuine Only» 
