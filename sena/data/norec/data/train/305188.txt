Sex-og-samliv-rocker fremdeles i sitt ess
Whitesnake lever i beste velgående. 

ALBUM: 
Sex-og-samliv-rocker David Coverdale nærmer seg pensjonsalder med stormskritt. 
Det har likevel ikke tatt brunsten fra engelskmannen. 
«I want some love and 
I want it now», forkynner han i åpningslåten «Steal Your Heart Away», mens gitarene mesker seg i lekre sørstatsrockeriff. 

Man kan selvsagt diskutere problemer som, har vi hørt det før? 
Har han ikke vært i hakket vassere vokalform tidligere. 
Joda, man kan svare ja på alle slike spørsmål. 

Men det er ikke det dette handler om. 
Her dreier deg som en av rockens største sangere som fremdeles byr på seg selv på en overbevisende og vital måte. 

Folk elsker Whitesnake for sine suggererende riff, småsleske vendinger, store trommegroover og myke ballader. 
Det finner man nok av på «Forevermore», selv om det selvsagt ikke er alt som glimrer med like stor intensitet lenger. 
