Sam Phillips:«A Boot And A Shoe» 

(Nonesuch/Warner) 

Nedstrippet og lyst fra T-Bone Burnetts kone. 

Sam Phillips har en egen evne til å lage innsmigrende melodier som skapt for hennes litt skjøre og forsiktige stemme. 
På «A Boot And A Shoe» videreutvikler hun sitt karakteristiske «åpent rom»-lydbilde rundt tekstenes bittersøte melankoli. 
Noen ganger hvisker hun frem ordene, andre ganger tripper sangene av gårde i valsetakt («Reflecting Light») med lavmælte strykerarrangement rundt seg. 
Det meste her er spartansk og lavmælt, selv om Jim Keltner og Marc Ribot bidrar på henholdsvis trommer og gitar, hvilket bare beviser at dyktige musikere kan begrensningens kunst. 
Som før berører Phillips monotonien i all sin naive enkelhet på denne platen, men hun er likevel alltid å stole på - denne gangen også. 
