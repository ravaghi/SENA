Solan og Ludvig- Herfra til Flåklypa: 
Nytt kappløp i Flåklypa 

Animasjon/barnefilm/familiefilm 

Norge 2015 

Regi: Rasmus A. Sivertsen 

Manus: 
Karsten Fullubasert på Kjell Aukrusts univers 

Skuespillere: Solan, Ludvig,Reodor, Emanuel Desperados 

Tillatt for alle 

«Solan og Ludvig — Herfra til Flåklypa» er den andre animasjonsfilmen fra Maipo Film og Rasmus A. Sivertsen med handling fra Kjell Aukrusts «Flåklypa»-univers. 
Denne gangen viser Solan sitt konkurranseinstinkt, som tar så av at de risikerer å miste huset sitt hvis ikke de vinner det store ostekappløpet mot nabobygda Slidre. 
Men Slidre med Ollvar O. Kleppvold i spissen, har med seg selveste Emanuel Desperados (som jobber som meieriassistent hos Kleppvold) og muntrasjonsrådet Olram Slåpen på laget, så seieren er ikke helt i boks. 

Kappløpet går gjennom skog og over fjell, og det er ikke lov til å bruke motoriserte kjøretøy. 
Reodor Felgens oppfinnelser kommer derfor godt med. 
Men det skjer egentlig overraskende lite i løpet av kappløpet, og det hele blir en smule fantasiløst til tider. 
Det kunne vært veldig mye mer spenning og action på veien mot mål. 

Jeg reagerer også litt på Solan Gundersens personlige utvikling siden «Flåklypa Grand Prix». 
I stedet for å være en evig optimist og Reodor Felgens trofaste håndlanger, riktignok med litt lav moral, er han blitt til en litt uforskammet, spillegal, skrytete bedreviter. 
Jeg likte ham bedre før. 

Men, i alt i alt er det en sjarmerende film som garantert vil underholde hele familien. 
