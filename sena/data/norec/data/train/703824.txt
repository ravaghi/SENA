Brødre med banjo og gitar
I likhet med Mumford & Sons backet Avett Brothers Bob Dylan under fjorårets Grammy-show. 
Banjo-tunge og folk-preget er de beslektet med gjengen fra London, men utgangspunktet er byen Concord i North Carolina. 
De går også sine egne veier ved å inkludere cellisten Joe Kwon. 

Med Seth og Scott Avett i spissen er bandet framme ved album nummer sju og har beholdt Rick Rubin som produsent etter suksessen med "I and love and you". 
De åpner i mykt countrylandskap med "The once and future carpenter", med melankolien settende inn for fullt i tidløse "Winter in my heart". 
"Pretty girl from Michigan" og "Never knew you" kunne på sin side godt tilhørt Mumford-gjengen. 
Variert og vakkert det hele. 

Beste spor: 
"Winter in my heart", "Down with the shine", "A father's first spring", "Life". 
