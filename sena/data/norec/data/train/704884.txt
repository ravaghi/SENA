Kunne vært mye bedre
Kvartetten fra Kristiansund har holdt det gående i fire år og har en fersk Zoom-seier bak seg, men de ser fortsatt ut som om de kommer rett fra gutterommet. 

Litt sånn «nå tar vi på oss mammas og pappas klær og spiller tøff rock». 

Og ja, rocken er tøff. 
Og Ådne Meisfjord er en frontfigur skapt for å stå på scenen. 
Trommisen derimot, burde sendes på musikkskole. 
Det virker bare dumt å danse stivt rundt og daske på cymbalene mens trommemaskinene gjør hele jobben. 
Skal du først ha med en trommis, så la ham tromme. 

Når maskinen styrer framdriften, blir det dessuten noe statisk over The Beautiful People. 
At Meisfjord heller ikke snakker med publikum, gjør ikke saken bedre. 

Derimot har han stemmen, låtene og evnen til å finne de tøffe riffene på gitaren. 
Se ikke bort fra at bandet kan fylle posisjonen som landets nye rockeyndlinger med appell til både gutter og jenter. 
Det kan skje raskere enn gårsdagen og terningen antyder. 
