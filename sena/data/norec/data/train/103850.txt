Blink-182:«Blink-182» 

(Geffen/Universal) 

Overraskende variert fra punkpoptravere. 

Blink-182 er tilbake med oppfølgeren til suksessalbumet «Take Off Your Pants and Jackets» fra 2001. 
Med seg på et av sporene, «All of This», har poppunkerne fra San Diego fått med seg ingen ringere enn Robert Smith fra The Cure på gjestevokal. 
Låten, som nesten kunne glidd inn på Cures «Wild Mood Swings»-album, er ikke spesielt bra, men skaper et spennende brudd i platen, som ellers også er overraskende variert og ikke fullt så «nesevis» som tidligere album - selv om Blink-182 aldri svikter sitt umiskjennelige «rett-fram»-punkesound. 
Åpningssporet «Feeling This» har en interessant komposisjon og et uhyre catchy refreng, ellers lider platen litt under mangelen på flere virkelig gode låter. 
