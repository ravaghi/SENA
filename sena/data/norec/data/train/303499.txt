«Som gyllent morgenlys etter en lang natts fest»
En skikkelig elektronikasmyger. 

||| 
ALBUM: 
Den britiske elektronika-produsenten Gold Panda har gjort seg bemerket med remikser for artister som Little Boots, Health og Bloc Party, men hater visst resultatet og sier han kun gjorde jobbene for pengenes skyld. 

Lavpriselektronikk Debutalbumet «Lucky Shiner» har han imidlertid all grunn til å stå inne for og være fornøyd med. 

Her bygger han opp flere komposisjoner ved hjelp av enkel lavpriselektronikk, trommemaskiner, knudrete lydvegger og et seigt, tålmodig driv. 

Resultatet ligger et sted midt mellom droning og dansemusikk, og er nært beslektet med det landsmann Kieran «Four Tet» 
Hebden har drevet med i flere år. 

Soveromsestetikk «Lucky Shiner» er også relativt oppskriftsmessig i sin soveromsestetikk — med noe skakk gitarklimpring, fuglekvitring og underliggende Japan-fascinasjon. 

Har du for eksempel et nært forhold til kanadiske Manitobas (nå: Caribou) glimrende «Start Breaking My Heart» fra 2001, kan det være en sjanse for at du vil like denne platen, men likevel finne den noe ordinær. 

Det var i alle fall det jeg lengde tenkte, helt til «Lucky Shiner» ganske umerkelig smøg seg inn i sanseapparatet, som gyllent morgenlys etter en lang natts fest. 
Så ble jeg sittende der med skimring i blikket og dovent flir jeg også. 
