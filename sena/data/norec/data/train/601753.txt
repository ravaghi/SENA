Kraftpakke
Black-metalbandet God Seed ble dannet etter krangelen i Gorgoroth, da de to medlemmene King ov Hell og Gaahl forsøkte å sparke gitaristen Infernus fra bandet. 
Etter den påfølgende rettsaken hvor Infernus fikk beholde navnet Gorgoroth, bestemte Gaahl og King seg for å starte under nytt navn. 

Gaahl har også vært omtalt i media for sine voldshandlinger , fengselsdom og sin støtte til kirkebranner. 
Dette gjør det vanskelig å respektere han som person, men man kan ikke annet enn å beundre hans musikalske verk denne gangen. 
Denne kraftpakken av et debutalbum inneholder små overraskelser gjennom hele. 
Blast-beat har selvfølgelig en sentral plass, sammen med growle-vokal og hurtige vreng-gitarriff. 
Men samtidig ligger det et smakfullt arrangement bak det hele, med blant annet delikate synth-melodier og kraftfulle korpartier. 
De har til og med dratt blackmetal inn i den moderne tid ved å tilføye en liten dose elektroniske elementer i det hele. 
