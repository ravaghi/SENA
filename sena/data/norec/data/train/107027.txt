Håkan Hellström «Nåt gammalt, nåt nytt, nåt lånat, nåt blått
(Dolores Recordings / EMI) 

Selv med «overliggere» imponerer Håkan. 
Som tittelen antyder, er dette albumet fylt opp av låter som hovedsakelig er spilt inn før, men som ikke har passet inn på Håkans tidligere plater. 
Det betyr imidlertid ikke at den er dårligere. 

Denne platen har en sjeldent leken tilnærming, og ingen skriver like intensivt om kjærligheten som Håkan, til tross for at selve melodiene her savner det siste friske, lille stinget som på hans ordinære album, og som Moneybrother på mange måter har overtatt. 
Likevel er det en fryd å høre Håkan i live-duett med Eldkvarns Plura Jonsson på sistnevntes «Gatan fram» og i særdeleshet «Fairytale Of New York». 

Nå i januar blir Håkan pappa og tar fri på ubestemt tid. 
Ikke for lenge, vær så snill! 
