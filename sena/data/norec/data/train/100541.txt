Dave Gahan:«Hourglass» 

Genre: Rock (Mute / EMI) 

Tilbake i Mode-modus. 

Det mest påfallende med Dave Gahans nye soloplate er hvordan han seriøst leverer en søknad til å bli godtatt som låtskriver i Depeche Mode på lik linje med Martin Gore. 

«Hourglass» ligger nemlig atskillig nærmere Depeche Mode i sitt synthdominerte uttrykk enn Gahans første soloplate fra 2003, «Paper Monsters». 
Det betyr både kjølig atmosfæriske lydbilder og lange, seige synthstrekk med umiskjennelige Mode-grooves i bånn. 

Med en hvilken som helst annen sanger kunne dette fort blitt fullstendig anonymt, men Gahan har en suveren autoritet og intensitet i sin vokale fremføring. 

Tiden er definitivt ikke ute for litt synthglam av ypperste merke, dersom noen skulle tro det. 

Anbefalte kjøp: 
«Deeper And Deeper», «Use You», «21 Days» og «A Little Lie». 
