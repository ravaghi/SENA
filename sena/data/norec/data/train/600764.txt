Kjapp og smørglatt
Regi: 
Andy Tennant 

Skuespillere: Gerard Butler, Jennifer Aniston, Christine Branaski, Natalie Morels, Jason Sudeikis 

Sensur: 
11 år 

Noen filmer er kun drevet av hovedrolleinnehaverne. 
Dette er en slik film. 
Gerard Butler og Jennifer Aniston har hovedrollene i en film som larmer og flabber, fleiper og hviner, i en effektiv, men anonym regi. 
Det hele lener seg mot en kriminalsak om korrupsjon, drap og narkotika. 

Men egentlig dreier det seg om paret Gerard Butler og Jennifer Aniston får hverandre. 
De har fått hverandre før, nå er de nyskilte og Milo (Butler) skal faktisk oppspore sin en ex-kone Nicole (Aniston), hun har stukket av fra kausjon. 

Paret Butler og Aniston er ikke verdens største skuespillere, men de besitter nærvær, ledighet og situasjonsfornemmelse. 
Og de tar seg godt ut. 
Det vet de, det vet produsenten, det vet regissøren. 
