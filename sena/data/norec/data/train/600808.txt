Neglebiter for familien
Sjanger: 
Eventyr/familiefilm 

Land: 
Norge 2014 

Regi: 
Grethe Bøe-Waal 

Manus: Grethe Bøe-Waal, basert på boken av Leif Hamre 

Skuespillere: Nicolai Cleve Broch, Line Verndal, Kristofer Hivju, Kaisa Gurine Antonsen, Ida Leonora Valestrand Eike, Leonard Valestrand Eike 

Aldersgrense: 7 år 

Egnethet: 
Familie 

«Operasjon Arktis» er et ambisiøst prosjekt med til tider vanskelige innspillingsdager i minusgrader, og en skuespillerkollega som er en isbjørn. 
Stort sett har filmen klart å oppfylle ambisjonene, og filmen byr i alle fall på noen av de vakreste naturbildene i år. 

Uten å gå i for mange detaljer havner de tre søsknene Julia (Kaisa Gurine Antonsen), som er 13 år, og tvillingene Ida og Sindre (Ida Leonora og Leonard Valestrand Eik), som er 8 år, i et redningshelikopter som kjører til Halvmåneøya utenfor Svalbard. 

Etter at øyas fangstmann blir fraktet bort av helikopteret, blir barna strandet der med kun en hund og en isbjørnfamilie til selskap. 
13-åringen må plutselig bli den voksne, og som alle vet er ikke alltid småsøsken de letteste å ha med å gjøre. 
Det er for så vidt ikke isbjørner heller. 

Tvillingene gjør en kjempejobb for de klarer kunststykket med å være rollen, kontra å spille den. 
De står også for de få morsomme scenene i filmen. 
Ellers er filmen overraskende mørk og skummel. 
Men det var kanskje på tide at vi fikk en ordentlig neglebiter for barn. 

Råder likevel hele familien å gå sammen og la de aller minste bli igjen hjemme, for det er flere scener som kan virke direkte skremmende. 

Det er definitivt barna som er stjernene i denne filmen. 
De voksne fungerer som halvgode statister, men filmen er absolutt verdt å se. 
