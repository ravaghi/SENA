Overfladisk
Simon Pegg er den obsternasige engelskmannen i New York, fra før gjort med stor suksess av Dudley Moore («Arthur») og med litt mindre hell av Ricky Gervais («Ghost Town»). 
Han treffer innimellom, men det hule livet bak de høye drinkene i New Yorks glossy mediemiljø har vi sett «avslørt» med mer snert tidligere. 
Det blir for overfladisk og lettvint om det overfladiske, og vi tror ikke ett sekund på at den rødmussede engelskmannen har draget på hverken Megan Fox eller Kirsten Dunst. 
Flauser, slettede scener som ekstra. 
