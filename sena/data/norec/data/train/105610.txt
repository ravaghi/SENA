Kirsten Bråten Berg - «Songen»
(Heilo / Musikkoperatørene) 

Levende sangskatt Kirsten Bråten Bergs stemme er blant de mest særpregede i norsk musikklandskap. 
Enten hun synger Leonard Cohen, Erik Bye eller Setesdalstev gjør hun stoffet til sitt eget. 
«Songen» er ikke noe unntak, der hun formidler tradisjonsrik norsk sangskatt med kunstnerisk kraft og smittende sangglede. 

Stian Carstensen, Arild Andersen og Annbjørg Lien kler låtene med fargerike arrangementer, fra lyse «Vesle Kari vår» til mørkt drivende «Svarterabben». 

Velkjente «Blåmann, Blåmann bukken min» får glimt i øyet og Hawaii-preg med Carstensens steelgitar, mens balladen «Bendik og Årolilja» gis et nøkternt alvorspreg, nakent akkompagnert av Bjørn Ole Rasch på trøorgel. 

BESTE LÅT: 
«Vesle Kari vår» CARL PETTER OPSAHL 
