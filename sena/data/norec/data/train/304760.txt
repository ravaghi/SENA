Dette er rent slurv
Anspent og utroverdig om bitchy sjef og hundset assistent. 

FILM: 
Tror du fremdeles på kjærligheten? 

Ikke det? 
Det har i alle fall ikke blitt lettere med raden av anspente romantiske komedier som har preget filmåret 2009. 
I «The Proposal» prøver Sandra Bullock og Ryan Reynolds å overbevise oss, samt amerikanske immigrasjonsmyndigheter, om at de er stormende forelsket. 

De lurer ingen. 

Bitchy Bullock spiller Margaret, den bitchy sjefen for et stort forlagshus i New York som står i fare for å bli deportert til hjemlandet Canada. 
Hun truer sin hundsede assistent Andrew (Reynolds) til å inngå et proformaekteskap. 

For å skape et troverdig bilde av seg selv som nyforlovet reiser de to på besøk til Andrews familie i Alaska. 
Deretter følger et tyvetalls morsomheter basert på at den innsvingte og høyhælte Margaret snubler oppover en brygge som knapt er mer ujevn enn et New York-fortau og insisterer på å slepe Louis Vuitton-koffertene sine over stokk og stein og avvise alle som vil hjelpe. 

«Hun er feminist», sier Andrew, som forklaring og unnskyldning. 

Storfaktet Første del av «The Proposal» kunne vært skrevet av Sarah Palin på syre og betalt av turistkontoret i Alaska. 
Ryan Reynolds begynner å få tak på denne typen komedier, og spiller med en lakonisk, likandes stil. 

Men det hjelper lite når han og Bullock virker som om de er i forskjellige verdener. 
Margaret-rollen er skrevet som en krakilsk parodi på anspenkte karrierekvinner, og spilles skjærende og storfaktet. 
«The Proposal» er et av flere tegn på at Hollywood bør ta den krevende sjangeren romantisk komedie mer på alvor. 

For dette er rent slurv. 
