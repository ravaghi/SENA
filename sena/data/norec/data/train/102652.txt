Green Day:«¡TRE!» 

Green Day: 
«¡TRE!» (Reprise/Warner) 

På det tredje... skal det heller ikke skje. 

Stakkars aldrende californiapunkere. 
Trioen mestrer virkelig ikke trippelformatet. 

Avslutningen på deres ambisiøse tretrinnsrakett er det mest stabile, uten vinglete sjangereksperimentering og tilnærmet fri for påtvungne pubertale sprell. 
Like fullt preget av fuseltunge rester som burde vært destillert på ny, selv om hjerte og sjel er mer i punkrockvater enn på de to foregående prosjektbrødrene. 

Et prosjekt som dessverre oser av «Sandinista!!»-hybris, der det mest interessante ikke er om det finnes én god albumstøpning blant de totalt 37 låtene, men om tredje plate ut kan sies å være oppkalt etter trommis Tré Cool. 

BESTE LÅT: 
«99 Revolutions» 

TOR MARTIN BØE 
