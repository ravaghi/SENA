Fortsatt fastlåst på 50-tallet
Zahl er best live, men tøff nok på plate. 

Det er to år siden Eric Slim Zahl og bandet hans debuterte med «Daddy’O». 
Kvartetten er den samme i dag, med Eric Zahl på gitar og vokal, Øystein Undem på keyboard, Roald Brekke på bass og Atle Helland Strøm på trommer. 
De har ikke noen «Rain (That’s alright)» til å runde av med denne gang, men sammen med produsent Johnny Augland (tidligere i Good Time Charlie) har de et par andre triks i ermet. 
Som klappingen og pianospillet på «Million kicks». 
Bandet definerer stilen som 50-tallsrock med innslag av jumpblues, rockabilly og swingjazz, og det er øyeblikk de tar det helt ut. 
Som energiske «Long legs short skirt», velsignet med koringen til Ingvill Bjorland og blåserne til Jens Petter Antonsen og Kåre Kolve. 
Zahl er best live, men tøff nok på plate. 

Beste spor: 
«I got lovin’ (But not for you)», «Million kicks». 
