80s-revival
Datarock kaster seg inn i 80s-revival med sitt første fullverdige album på nesten ti år. 

Nostalgien har vært en sentral del av dette ti-årets popkultur, og da mest sentrert mot 80-tallets heftige synth-lyder. 
Todd Terje var allerede på ballen i 2014 med fantastiske «It´s Album Time», og han ble absolutt ikke alene. 
Utallige musikere har de siste årene lekt med tiårets distinkte klangfarger. 
Det hele har toppet seg med tv-serier som «Stranger Things». 
Nå har Datarock også kastet seg på bølgen, og det instrumentale åpningssporet «BMX» er som en hyllest til tiåret. 
Crunchy synthbass, typiske Roland Juno/Prophet 5 synth-melodier og ekstremt klangfylte trommer. 
De røde kjeledressene har blitt byttet ut med svarte, og selv om resten av albumet viser at Datarock har vokst de siste årene, er det fortsatt mye humor, funk og lekenhet. 
Albumets singel «Ruffel Shuffle» er et eksempel på lekent og dansbart spor som er lett å like. 
Albumet har en gjennomført stil helt til de to siste låtene. 
Som en vegg kommer indie-popen susende tilbake – noe unødvendig da disse sporene blekner i forhold til resten. 
80s-revival er kult det, men her mangler det noe som gir det en ekstra spenning. 
Store deler av dette albumet har vi hørt så alt for mange ganger. 
