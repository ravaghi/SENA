Placebo - «Battle For The Sun»
(Pias / VME) 

Utvannet stadionangst. 

Quart-klare Placebo er et utmerket stadionband med stor og grandios lyd, men på plate har ikke bandet denne gangen den samme gjennomslagskraften - nær sagt som vanlig. 
Hva det er som mangler, forblir et lite mysterium, for selv ikke karismatiske Brian Molko - den perfekte krysning mellom David Bowie og Brett Anderson - makter å gi «Battle For The Sun» tilstrekkelig tyngde bak sine angstfylte, klaustrofobiske tekster. 
Men hissige gitarlinjer, storslåtte synther og et generelt intenst driv taler likevel for en hyggelig aften i Kristiansand senere i sommer. 

ANBEFALTE KJØP: 
«Battle For The Sun», «Julien» og «Come Undone» 
