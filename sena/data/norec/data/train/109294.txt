Plateanmeldelse:Danny Brown - «Old» 

Brunt gull. 

Få rappere ser like «gate» ut. 
Vi snakker luguber lasaron med manglende fortann og fæl frisyre. 
Den hensynsløse festingen har satt arr på 32-åringen, men han angrer og ønsker å bli bedre. 

Detroit-dealerens selvransakelse står magisk ved siden av dopfylla han fortsatt hengir seg til. 
Man vet aldri helt om fyren vil ligge død i et badekar eller faktisk følge datteren til skolen en dag. 

Og lyden, spesielt fra Paul White og SKYWLKRs øverste hylle, reflekterer Browns person - gjørmete klubb og fin sample-estetikk, nyansert med saftig trommetekstur og djevelske elektronikk. 
Kaotisk, men elegant dualisme. 

Når han sier «Don't let me into my zone» (lånt fra Kanye og Hova) er det klart at noen glemte å gjøre jobben sin. 

Brown er absolutt i sonen, og akkurat nå eier han den. 

BESTE LÅT: 
«Clean Up» 
