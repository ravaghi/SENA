Tilbake til familiegeskjeften
Shooter Jennings er sønn av country-stjernene Waylon Jennings og Jessi Colter og er gift med Sopranos-skuespiller Drea de Matteo. 
Ikke akkurat noen white trash-bakgrunn, men han har et greit grep om den jordnære sørstatsrocken og foreldrenes outlaw-country. 
Ikke minst her på sitt femte album, der han vender tilbake til røttene etter forrige albums avstikkere til metal og psykedelia. 
Gjestene er få, men Tom Morello og Eleanor Whitmore gir "The long road ahead" løftet som skal til. 

Det var planlagt 18 spor, men vi må nøye oss med ti i denne omgang. 
De resterende kommer på "The other life" i januar. 
Sannsynligvis burde alt vært kuttet ned til 12 kutt på ett album. 

Beste spor: 
"The long road ahead", "The deed & the dollar", "Manifesto no. 4", "Daddy's hands". 
