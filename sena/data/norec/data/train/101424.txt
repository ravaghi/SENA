Plateanmeldelse: Wiz Khalifa - «Blacc Hollywood»
Middelmådighetens mester. 

ALBUM: 
HIP HOP 

Før han ble en levende reklamekampanje for å sky marihuana, var Wiz Khalifa faktisk en ganske lovende rapper, med låter som «Ink My Whole Body», «The Statement» og en ganske så unik edge. 

Men han røyket seg rund i kantene og evnet ikke å imponere med hverken «Rolling Papers» eller «Only Nigga In First Class» – og med den nye platen er trilogien av total skuffelse komplett. 

Som vanlig, har han den ene litt gode og misvisende singelen, men «We Dem Boyz» låter mer som flaks i latskapen. 
«Raw» er 2011-trap, «Ass Drop» er forkastelig og versene til Wiz låter som om han hadde noe langt viktigere å rulle opp enn å henge i studio den dagen. 

«Stayin’ Out All Night» er forsøket på en låt som sitter. 
Dessverre er «Blacc Hollywood» lyden av en rapper som har gitt opp. 
«My job sleazy, it’s way too easy». 
Det er hva man gjør det til, Wiz. 

Strike three, som man sier hjemme i Pittsburgh. 

BESTE LÅT: 
«Stayin Out All Night» 
