Juleplateanmeldelse:KORK med gjester: 
«Jul på orkesterplass» 

Balansert julestemningoverdose. 

ALBUM: 
VISEPOP KORK med Gjester «Jul på orkesterplass» (Kirkelig Kulturverksted) 

Du trenger en jul som både innsmigrende tar for seg svulstig julestryk. 

Du trenger kjente sangere, nye julesanger og myk, intelligent pianojazz. 
Og Sondre Bratland. 

Denne voldsomme julepølsa har alt dette. 
Og sannelig er det enda mer. 

Kringkastingorkesteret (KORK) sine konserter i Jakobskirken i Oslo er allerede på god vei til å bli en førjulstradisjon. 
På årets plate, som altså er fjorårets konsert, har de hjelp av både Bratland, Anita Skorgan, Solveig Slettahjell, Rim Banna og Rikard Wolf på vokal. 

Mens Tord Gustavsen med band bidrar til at julestrykerne ikke tar helt over lydbildet. 

En ny julesang, veldig mange gamle som du liker - eller burde like, og litt nytenkning rundt det virkelig tradisjonelle (spesielt en passe intens «Stille natt» med kirkeorgel og Gustavsen og Skorgan og Rim Banna) gjør denne orkesterplassen akkurat så variert, meditativ og sentimentalt voldsom som julen har en tendens til å bli. 

Som helhet er dog albumet litt for mye julemiddag. 
Faktisk i alle fall to porsjoner for mye, der den ugne følelsen av at det skal bli godt med fiskeboller og hverdag etterhvert blir hakket for påtrengende. 

BESTE LÅT: 
«Den fagreste rosa/Det hev ei rosa sprunge» 

TOR MARTIN BØE 
