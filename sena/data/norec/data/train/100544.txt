Band Of Horses:«Cease To Begin» 

Litt færre hestekrefter i runde to. 

Denne Seattle-gruppen fikk mange og fortjente venner med fjorårsdebuten «Everything All The Time». 
De brakte lite nytt til torgs, men viste seg som ypperlige Neil Young-disipler med kosmiske tilbøyeligheter, slik The Flaming Lips, Mercury Rev og My Morning Jacket har vært før dem. 

Fans av ovennevnte får da også mye å bite i her. 
Likevel oppleves «Cease To Begin» som hakket svakere enn forgjengeren. 
Litt færre høydepunkter, og en snikende følelse av at bandets horisont på ingen måte er like bred som det fuzz-fossende lydbildet. 
Når de forsøker seg på mer jordnær countryrock i Jayhawks-gaten greier de heller ikke å overbevise helt. 

Likevel - bra til «vanskelig andrealbum» å være. 

ANBEFALTE KJØP: 
«Is There A Ghost», «No One's Gonna Love You», «Detlef Schrempf», «Islands On The Coast» 
