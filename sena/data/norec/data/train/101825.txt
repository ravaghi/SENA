Filmanmeldelse:Bamsemums 

Jøss, kan det virkelig stemme at Bamse, «verdens sterkeste bjørn», aldri har vært å se på kinoduken før? 
I løpet av alle årene etter at Rune Andréasson først introduserte ham på TV, helt tilbake i 1966? 

Kan visst det. 
I så måte må dette sies å være en vellykket debut for den dunderhonninggomlende lille tassen. 
Fortalt med en gjenkjennelig strek, muligens noe mer «firkantet» enn de gamle fargefilmene fra fjernsynet. 

Skurken denne gangen er den aristokratisk arrogante reven Reinhard. 
Han har kultne planer om å rane verdens største godteritransport - og deretter hele landsbyen. 
Bamse, Skallmann og Lille Hopp skjønner at noe er i gjerde når Bestemor plutselig blir borte. 
Reinhard har kidnappet henne, for å kutte av Bamses forsyninger med dunderhonning. 

Ferden gjennom den skumle trollskogen er nesten av «Tolkien for kids»-kaliber. 
Tablåene er fine, dyrene bedårende (selv de slemme) og moralen utvetydig: 
Det er best å være snill. 
Og man kan aldri få for mange venner. 

MORTEN STÅLE NILSEN 
