Eventyr-action
Regi: 
P.J. Hogan. 
Med: 
Jeremy Sumpter, Rachel Hurd-Wood, Jason Isaacs, Ludivine Sagnier. 
Am. eventyr/action. 
7 år. 

Peter Pan som action-eventyr med sårbare undertoner. 

Dette er ingen «snill» tegneserieversjon av Peter Pan. 
Her brukes levende modeller, hardkokt action og Peter Pan opptrer som et ensomt, men tøft barn. 
Det gjør filmen både spennende, litt vemodig - og litt sentimental. 
Men ikke fullt så magisk som historien egentlig er. 

Den gryende puberteten er lett synlig i møte mellom Wendy og Peter Pan, nydelig spilt av henholdsvis Rachel Hurd-Wood og Jeremy Sumpter. 
Wendy trekkes mellom barndommens uforpliktende lek og følelser som tilhører voksenlivet. 
Unge Pan derimot tviholder på sin rett til å være det evige barnet; noe som også innebærer en viss ensomhet. 

Sjalusien ekspederes geskjeftig av Ludivine Sagnier som en sjarmerende ilter liten Tingeling. 
Når det drar seg til med action og en fryktinngydende Jason Isaacs som Kaptein Krok, skjønner du hvorfor filmens 7-års grense bør respekteres. 
