Trang Fødsel, «Ryktet»
(Sony Music) 

Noe trivielt til sommeren? 

Forrige gang gikk det åtte år før en ny Trang Fødsel-plate, nå er det bare fire år siden sist. 
Hans Petter Aaserud er alene igjen, men visst låter det velkjent, sommerlett og flyktig. 
Mye på hjertet har Aaserud imidlertid ikke. 

Tekstmessig trenger det ikke være noe galt med naiv og optimistisk hverdagspoesi, men de stikker aldri spesielt dypt - duetten med Spin Doctors' Chris Barron er direkte rødmefremkallende. 
Faktisk er de så overflatiske at jeg mistenker Aaserud for å ha minimalt å si til sitt publikum, om de nå engang er der fremdeles. 
Vi liker alle sol, sommer og slaraffenliv. 
I passe doser. 
Det er kanskje tid for å tenke nytt og modig snart. 

BESTE LÅT: 
«Sånn vil jeg ha det» STEIN ØSTBØ 
