Donald på speed
(The Hitchhiker's Guide to the Galaxy) Regi: Garth Jennings. 
Med Martin Freeman, Mos Def, Sam Rockwell, Zooey Deschanel, Bill Nighy, Warwick Davis, Stephen Fry. 
Britisk/amerikansk. 
Sci/fi - 7 år, egnet ungdom/voksne. 

Et slags intellektuell Donald Duck for voksne - på speed! 

La det først være sagt: 
Det finnes en svoren «Galaksen»-menighet. 
Og det finnes oss andre. 

Det surrealistiske, passelig anarkistiske, økologisk bevisste og systemkritiske «Galaksen-universet» ble skapt av forfatteren Douglas Adams på -80-tallet. 
Først som radiohørespill, senere som TV-serie og romaner. 
Allerede da oppso menigheten, svorne troende, villig til avlegge ed, ved alle universets stjerner, på at akkurat dette er all humors Big Bang. 
Denne anmeldelsen er ikke for dem. 

Men, altså: for oss andre. 
Som i denne filmen kan bivåne en tankefull, til dels meget morsom og vilt kalkulert, usannsynlig fantasi. 
Kjapt klippet, godt lydlagt og intellektuelt slentrende fra den engelske landbygda til verdensrommets fjerneste avkroker. 
Bare smått maltraktert av at det refereres hemningsløst til «Galaksens» egenskapte univers. 
Hele Melkeveien. 
Er man ikke blant De Utvalgte, blir følelsen av vektløshet lett litt for påtrengende. 

Noen eksterne linker 
