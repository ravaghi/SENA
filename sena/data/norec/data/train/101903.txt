Plateanmeldelse:The Dogs - «The Tears Are Voodoo» 

The Return Of The Farfisa! 

ALBUM: GARASJEROCK The Dogs «The Tears Are Voodoo» (Astma Records) 

Det er sterke retro-vibber over garasjerocken til oslobandet The Dogs, men ikke utelukkende på grunn av Christian Spros utstrakte bruk av Farfisa-orgelet. 

Garasje-retroen ligger som en kompakt pakke rundt alt fra melodier til visuell utforming i vokalist Kristopher Schaus ferskeste prosjekt. 

Schau har bakgrunn i både metal og punk. 
Begge genre er forsiktige innflytelseskilder her, ikke minst energien, aggressiviteten og friskheten fra sistnevnte. 

Schau har glattpolert stemmen siden Cumshots-tiden og røper smidige stemmebånd som passer perfekt også innen garasjerocken. 

Samtidig har The Dogs en melodisk teft som skiller dem fra svært mange andre garasjeband - de kan faktisk låte både tøft og søtt på samme tid. 
En positiv overraskelse! 

BESTE LÅT: 
«Armed And Fairly Well Equipped» 
