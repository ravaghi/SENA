Fanspastisk futuristisk!
Spastisk eleganse parret med dynamisk futurisme i en rockens tidsmaskin. 

22 har vært, og er fortsatt, et av Norges aller mest spennende band. 
Og det viste de under sin konsert på Pstereo også. 

En konsert med dette Trondheims-bandet er nærmest å regne som en installasjon, eller teater – en happening. 
Det er visuelt svært vakkert og gjennomført til siste detalj. 
Og hadde man ikke visst bedre ville det kanskje være nærliggende å tro at man nettopp hadde ramla ut av en tidsmaskin på Marinen i Trondheim lørdag kveld. 

22 spiller en musikk som er vanskelig å sette i bås, med elementer fra mange deler av den musikalske skalaen. 
Men til tross for at de forholder seg til et så vidt bredt spekter av uttrykksformer klarer de å levere en helhet som imponerer. 

Magnus Børmarks gitarspill er selvsagt et kapittel i seg sjøl, men resten av bandet innehar kvaliteter som kan komme til å ta dem langt. 

Se flere bilder fra 22-konserten her: 

På hjemmebane i Trondheim skuffet de heller ikke, men gjennomførte en konsert som Magnus sjøl karakteriserte som ”den beste konserten vi noen gang har spilt”. 

Om man så ikke skulle like musikken 22 framfører, men likevel roter seg inn på en konsert med dem, blir det aldri en kjedelig kveld. 
De er en fornøyelse å observere deres konserter – så også denne gangen 
