The Band!
Sted: Enga. 
Publikum: 
Ca 700 

Real Ones er ikke lenger bare et band fra Bergen. 
De er i ferd med å bli The Band. 

At bergenserne har hørt mye på sine legendariske forbilder fra USA har lenge vært tydelig, men det kan virke som om de kjører løpet fullt ut på den kommende septemberplaten "All For The Neighbourhood". 
Tittellåten fremstår som resultatet av en vidløftig Band-utflukt i Goa - med sitar og psykedelisk tilsnitt - mens singlen "Outlaw" rendyrker det som både The Band var og Real Ones er så flinke på, nemlig de flerstemte harmoniene. 

Øyakonserten torsdag formiddag i stekende sol startet riktignok litt nølende, men bergenserne er svært utadvendte og har en fabelaktig musikalitet i alt de gjør, noe som fort smitter over på publikum. 
Det ble i det hele tatt en utmerket feelgood-åpning på Øyas andre dag med fem bergensere som denne gangen faktisk brakte sol med seg i alt de gjorde... 

STEIN ØSTBØ 
