Filmmusikk:«Dreamgirls» 

(Columbia / SonyBMG) 

Alt tyder på at denne filmen må oppleves! 

Det er nemlig lenge siden jeg kan huske å ha hørt et mer saftig og dansbart soundtrack enn det Beyonce', Jamie Foxx, Eddie Murphy, Jennifer Hudson og Anika Noni Rose serverer her. 
«Dreamgirls» baserer seg løselig på historien om The Supremes (her heter de The Dreamettes) og Henry Krieger og Tom Eyen har virkelig lagt seg i selen for å lage sanger som viser frem det beste i klassisk Detroit-soul fra sent sekstitall. 
Heldigvis har man ikke falt for fristelsen til å lage et Beyonce'-album, selv om hun har det største navnet. 
Faktisk er det Jennifer Hudson som på alle måter skinner klarest av jentene. 
Anbefales varmt til alle soul-elskere! 

ANBEFALT KJØP: 
«Steppin' To The Bad Side», «It's All Over», «I Am Changing», «Patience». 
STEIN ØSTBØ 
