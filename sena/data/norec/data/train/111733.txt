Juliette Lewis - «Terra Incognita»
Litt mindre vill og uberegnelig. 

Juliette Lewis hører til blant våre mørkeste Hollywood-heltinner og som artist har hun beholdt noe av den farlige, litt uberegnelige oppførselen fra lerretet. 
Stemmen er rå, upolert og intens - ikke helt ulikt en ung Melissa Etheridge, men uttrykksmessig ligger hun klart nærmere svartkledde og sterke kvinneidoler som PJ Harvey og Patti Smith. 

«Terra Incognita» gaper i stor grad over litt for mange retninger, uvisst om det skyldes produsent og med-låtskriver Omar Rodriguez-Lopez fra Mars Volta, men Juliette Lewis er så definitivt ei jente med bein i nesa fra platerillene også. 

ANBEFALTE KJØP: 
«Noche Sin Fin», «Fantasy Bar», «Junkyard Heart» og «Ghosts» 
