Maria Arredondo:«Mad Summer», single 

(Universal) 

Sommerlett party-låt. 

Maria Arredondo har med hjelp av blant andre Espen Lind på låtskriversiden levert «Mad Summer» som fort kan bli en gedigen sommerhit, selv om den neppe har potensiale til å bli en låt du vil huske i årevis. 

«Mad Summer» er en nesten irriterende enkel og allsangvennlig sak av det lett pumpende og monotone slaget. 
En låt du uten problemer kan danse til, men som likevel ikke er så påtrengende at du skrur av radioen eller ønsker den dit pepper'n gror. 

Espen Lind og hans makker, Amund Bjørklund, vet utvilsomt hva de driver med, selv om de strengt tatt ikke har signert 3,07 minutter med pur pop-magi. 

Lett forglemmelig, men helt OK mens det står på, med andre ord. 

ESPEN A. HANSEN 
