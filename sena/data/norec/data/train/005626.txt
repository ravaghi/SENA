Virkelig godt
Bodø-bandets fjerde låt er deres beste hittil. 

Nå snakker vi. 
Dette er karene som for et par år tilbake, da 17 år gamle, ble plukket ut som Ukas Urørt for debutsingelen «Cecilie». 

Siden da har ytterligere to sanger - "Uansett ka" og "Kor blei vi av" - kommet ut, i henholdsvis 2016 og 2017. 
Men etter å ha hørt «Ballettdanseren» noen ganger nå, er det som om trioen har modnet og endelig tredd ut av kokongene sine. 
Om de holder dette nivået fremover, blir 2018 definitivt det mest spennende året for dem så langt. 
Virkelig. 

❤️ Elsker ❤️ 

Gitarsolo! 
Det er skikkelig gøy. 
Enkel og god er den, og sementerer for alvor The War On Drugs-feelingen jeg får etter å ha hørt det engasjerende, drivende refrenget og resten av låta. 
Dette er indie-rock jeg blir glad av å høre, men som egentlig burde blitt utgitt når snøen har smelta og gresset har begynt å bli grønt igjen. 
I mine ører er dette rett og slett en vårlåt. 

? 
Elsker ikke ? 

"Ballettdanseren" er noe rotete i trinnene sine. 
Her tenker jeg på avstikker-partiet, som kommer etter andre vers. 
Det er mer overflødig enn nyttig, og saboterer midlertidig flyten som etterhvert etablerer seg i låta. 
