Ellevilt, men kjedelig
«Det elleville nøttekuppet 2» er absolutt ellevilt. 
Klisjéer, oppbrukt slapstick-humor og dårlige vitser spyttes ut i et heseblesende tempo. 

Det elleville nøttekuppet 2 

USA 2017 

Animasjon/barnefilm 

Regi: 
Cal Brunker 

Manus: Bob Barlen, Cal Brunker, Scott Bindley 

Skuespillere: Will Arnett, Katherine Heigl, Maya Rudolph, Jackie Chan 

Norske stemmer: 
Anders Bye, Siri Nilsen, Linda Mahala, Duc Mai-The, Tiril Heide-Steen, Per Christian Ellefsen 

Aldersgrense 6 år 

Dialogen går i tillegg så fort, og er til tider så utydelig, at det er umulig å få med seg alt som blir sagt. 

Siden forrige film har ekornet Egon og hans dyrevenner levd det glade liv i kjelleren på en nøttebutikk, og de har nesten glemt hvordan det er å finne mat ute i naturen. 
Bortsett fra ekornet Annie som hele tiden prøver å overbevise dem om at livet ute i parken er mye bedre. 
Helt til parken står i fare fordi den korrupte borgermesteren planlegger å bygge en fornøyelsespark i stedet. 
Sammen må de ta opp kampen mot de slemme menneskene. 

Oppfølgeren er stort sett lik den første filmen, og verken karakterene, humoren eller animasjonen har blitt nevneverdig bedre. 
Filmen henger også mye på Hollywood-stjernene som har stemmene, og de norske stemmene har ikke samme appellen. 
Actionscenene og et par sjarmerende karakterer er kanskje nok til å holde de minste underholdt. 
Men for oss andre som forventer noe mer etter å ha sett fabelaktige animasjonsfilmer fra studioer som Pixar – hvor det flettes inn humor for voksne, og karakterene har dybde – blir dette forutsigbar, kjedelig og middelmådig underholdning. 
