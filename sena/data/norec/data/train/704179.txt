De som har holdt sammen
De fire unge jentene i Razika fikk flotte omtaler i både New Musical Express, New York Times og The Guardian for "Program 91". 
Det har ikke gått til hodet på dem. 
Der debuten var halvt om halvt på norsk og engelsk, er oppfølgeren rent norsk. 
De skriver fine tekster om pulsdunkende kjærlighet, vonde oppbrudd og om Bergen – byen de elsker og hater. 
Både Marie Amdam, Maria Råkil og Embla Karidotter skriver og synger, mens Marie Moe nøyer seg med bass og koring. 
Omslaget med det gamle klassebildet er strålende, og "Jenter" er en allsangvennlig låt om å holde sammen. 

Miksen av ska og indiepop er vellykket, og produksjonen til Yngve Sætre og Anans Chetty er som den skal være. 
Vil bli stående blant årets beste norske plater. 

Beste spor: 
"På tide", Lyg for meg", "Jeg gir alt for at du skal gi deg". 
