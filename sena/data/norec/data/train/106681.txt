Tomas Ledin «Plektrum»
(Universal) 

Tomas Ledin har laget en jevnt god, variert gitarbasert poprock-plate med en blanding av melodier med fullt øs og smektende ballader. 

Ledin har i mange år vært en av Sveriges beste låtskrivere. 
Det viser han her. 

Med sine svenske tekster er det mange som kjenner seg igjen, og denne platen skuffer neppe hans mange trofaste fans her i landet, men den store Sangen, den som du husker etter å ha spilt gjennom de ti sangene på plata, finnes ikke. 

På «Plektrum» har han også med «Vi är på gång - VM 2006», en sang som minner mye om en sang han laget til VGs «På Gang»-kassett nr. 6 i 1982. 

De som liker den mer rockete Ledin kan nyte «Gilla läget», en sikker konsertvinner, og de som liker kjærlighetsballader, får sitt i de to vakre «Jag kanske inte säger det så ofta» og «Sången om en kvinna och en mann». 

LAST NED: 
«Ja' ville va'» og «Gilla läget». 
