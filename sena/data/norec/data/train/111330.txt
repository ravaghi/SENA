Bo Kaspers Orkester:«New Orleans» 

Roter det til mot slutten. 

Orkesterets niende album er spilt inn i legendariske Piety studio i New Orleans, kreativt hjem for blant andre Tom Waits og Elvis Costello. 
Likevel går assosiasjonene mer i retning av Cuba enn New Orleans. 

Lydbildet er akustisk og ujålete, musikken sjarmerende og inviterende i kjent Bo Kasper-stil. 
Melodiøse låter, observerende og til dels selvransakende tekster om nære ting. 
«Kom och håll om mej» har et fortellende driv og fortettet musikalsk spenningsoppbygging. 

Platens siste del spriker litt, for eksempel med innslag av elektronika som bryter med en ellers velklingende helhet. 

BESTE LÅT: 
«Kom och håll om mej» 

CARL PETTER OPSAHL 
