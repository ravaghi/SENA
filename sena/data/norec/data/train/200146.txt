Asus RT-N66U mot Netgear N900
Toppmodellene fra Asus og Netgear, ny test utfordrer tidligere topplassering. 

Vi har tidligere testet Asus nyeste ruter RT-N66U, og var svært fornøyd på de fleste områdene. 
Den var svært rask å sette opp, og i tillegg svært oversiktlig og ikke minst behagelig for øyet. 

Vi testet den med en to-antenners bærbar og med Asus sin egen tre-antenners nettverksbro/aksesspunkt. 
Ytelsen var ikke helt som forventet, men forventningene var også svært høye. 
Ut fra spesifikasjonene burde den prestere i nærheten av Netgear N900/WINDR4500, men det klarte den ikke med de klientene vi testet med. 

Vi opplevde ogsÂ at Asus RT-N66U rett og slett mistet internettforbindelsen uten videre flere ganger under testingen, og måtte slås av og pÂ for å koble seg på igjen. 

Av forskjellige grunner hadde vi heller ikke tilgjengelig testPC-en fra HP med tre antenner og Intel Centrino Ultra N6300 under testingen. 
Derfor lovet vi å komme tilbake til ny testing når Asus mente de var klar med ny firmware eller annen oppdatering. 

Asus var raskt ute med nytt testeksemplar, som var et helt ordinært produkt fra butikkleveransene. 
Det første eksemplaret vi testet viste seg å være fra en tidligere produksjonserie, men i utgangspunktet skulle det ikke være noen forskjell pÂ denne og de som ble sendt ut til forhandlerne. 

Men det viste seg at det var viktige forskjeller. 

Ny testrunde 

Den nye ruteren var nyaktig like kjapp og grei å sette opp som første gangen, som forventet. 
Vi har også brukt den kontinuerlig i flere døgn uten antydning til avbrudd i internettforbindelsen. 

Vi kjørte så våre sedvanlige ytelsestester både i stue og kjeller, med ruteren plassert oppunder mønet på huset. 
Det blir altså 2 plan ned til stua og enda ett ned i kjelleren. 

I stua målte vi praktisk talt identiske resultater som med Netgear N900, rundt 90 Mbit (11-12.000 KBytes/sek) på 5 GHz. 

Med 2,4 GHz falt ytelsen noe, til rundt 70 MBit (8-9.000 KBytes/sek). 

Men nede i kjelleren var forskjellen vesentlig større. 
Der målte vi over 50 MBit med Asus RT-N66U på 2,4 GHz mens den på 5 GHz var praktisk talt lik Netgears 32 MBit. 

Dette er ytelse i særklasse, og plasserer Asus RT-N66U totalt sett i toppen av de ruterne vi har testet i 2011/2012. 

Her finner du vår test av Asus RT-N66U og her finner du vår test av Netgear N900. 

Asus RT-N66U 
