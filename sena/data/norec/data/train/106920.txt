Jan Groth:«Bridges Or Walls» (EP) 

(Lorang Productions / MUDI) 

Ujevnt fra Aunt Mary-vokalisten - 60 år i forrige uke! 

Låtene på Jan Groths nye soloalbum har blitt til i løpet av en periode på nesten tyve år, hvilket kan forklare den ujevne kvaliteten på materialet. 
Groth åpner friskt med voksen poprock med americana-preg på «Keep Your Company» og tittellåten. 
Utover platen åpner lydbildet seg, arrangementene blir mer detaljerte og platens gospelgrunntone trer tydeligere frem. 
Ikke minst på tekstsiden blir Groth i overkant naiv og lettvint i sitt enkle håp om at jorden skal bli en mer rettferdig plass å leve. 
Han har tydelig et ankerfeste der oppe i veien mot dette målet, men klarer å aldri å trenge dypt nok inn i materien når han skal konkretisere sitt ønske om fred gjennom tekstene. 
Men stemme har Groth fremdeles - hør bare balladen «Easy To Say I Love You», som skinner klarest på en fin, men ikke betydelig plate. 
