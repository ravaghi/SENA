Oh my Lordi!
DVD-anmeldelse 

Regi: 
Peter Riski Med: 
Skye Bennett, Noah Huntley, Dominique McElligott 
En far besøker sin autistiske datter på et sykehus. 
De tar en tur med heisen, og havner, uvisst av hvilke årsaker, i en «parallell dimensjon». 
Dét er det vi får vite om hvorfor medlemmene i den finske hardrockgruppen Lordi (jepp, de som vant Melodi Grand Prix i 2006) fyker rundt i gangene her og er «skumle». 
Manuset er elendig og skuespillerinnsatsene tynne, men filmen har relativt proffe CGI-effekter og et glatt, musikkvideoaktig preg. 
Samt nesten halvannen time bonusstoff («manuset var så velskrevet!»), for de som mot all formodning måtte orke. 
MORTEN STÅLE NILSEN 
