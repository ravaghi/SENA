BlackBerry Bold
Business-mobilene til Blackberry er lite kjent i Norge, men de er likevel veldig, veldig bra. 

Det er viktig å holde tunga rett i munnen når en står overfor abonnementsmodellene som ledsager BlackBerry-mobilene. 
Ha likevel i bakhodet at dette først og fremst er en telefon som er laget for bedriftsmarkedet, for hvor mange privatpersoner kjenner du som vil betale nesten 9000 kroner for en telefon uten bindingstid? 

Når det er sagt kan du binde til et abonnement og betale rundt 7500 kroner, men det inkluderer fortsatt ikke et eneste ringeminutt (med unntak av samtaler til andre Trigcom-abonnenter, som er gratis), en eneste SMS, eller en eneste kilobyte til surfing. 

Og, nei, det er ikke noe poeng i å låse opp telefonen slik at du kan bruke den sammen med andre operatører. 
Nitti prosent av poenget med BlackBerry er nettopp at du skal knytte deg til den spesielle BlackBerry-løsningen for behandling og kryptering av data, det er tross alt den som skiller RIM fra de fleste andre mobilprodusenter. 

Batterikapasitet er forøvrig overraskende bra, selv når telefonen pusher jobb-e-post i et heseblesende tempo, og vi kan ikke huske at Bold krasjet en eneste gang, selv med seks, sju og åtte programmer kjørende i bakgrunnen. 
Imponerende. 

Til tross for noen svakheter (kamerakvalitet, nettleser-formatering) er de positive tingene ved Bold likevel så mange at vi sitter igjen med et svært godt helhetsinntrykk. 
Dette er en knalltelefon, og når det kommer til stabilitet, driftssikkerhet, epost-håndtering, grensesnitt, skjerm, tastatur, og byggekvalitet, er den et lysende eksempel på hva som menes med brukervennlighet. 

Så får det bli opp til deg og dine foresatte på jobben hvordan dere krangler dere fram til en bedriftsavtale. 

Dette var kun et utdrag fra vår test. 
For å lese hele testen, klikk her. 
