TRON:Legacy 

Sexy som en Lamborghini! 

Jeg var litt skeptisk da jeg hørte at TRON fra 1982 skulle få en oppfølger. 
Det var nemlig en film jeg trykket til mitt bryst som 12-åring. 

Men det er liten grunn til bekymring. 
TRON: 
Legacy er ultrakul futuristisk nostalgia! 

Dette er noe av det tøffeste Hollywood har vist oss på lenge! 

Ekstremt kule effekter 

Filmen bygger på originalen, men utvider universet med nye visuelle ideer og konsepter. 

Historien tåler nok ikke en kritisk analyse, og har elementer som ikke holder vann. 

Men ekstremt kule effekter, visjonær action og fantastisk musikk av Daft Punk gjør likevel TRON: 
Legacy til en briljant filmopplevelse! 

Slemme dataprogrammer 

Kort om historien: 
Kevin Flynn (Jeff Bridges) forsvinner i 1989 mens han jobber med et mystisk dataprosjekt. 

20 år senere blir sønnen Sam (Garret Hedlund) sugd inn i Matrisen, den digitale verden faren skapte, og en gang var Gud i. 

Nå må Sam lete etter faren, overvinne slemme dataprogrammer og finne veien tilbake til den virkelige verden. 

Hinsides tøft 

Hvis man er en kjedelig person, kan man selvsagt latterliggjøre hele premisset filmen bygger på. 

Jeg digger derimot det meste ved TRON: 
Legacy. 
Filmens design, utseende og lydbilde er hinsides tøft! 

Originalens visualitet er videreført, bare pumpet opp ganger 1000. 
TRON: 
Legacy har blant annet langt kulere kampscener, både med flygende disker og lyssykler. 

Dataverden skildres i god 3D. 
Kaldt og sterilt? 
Ja. 
Men også sexy som en Lamborghini! 

The Dude 

Jeg liker hvordan Jeff Bridges spiller Kevin Flynn som en slags gal vitenskapsmann, som en gang skapte noe med de beste hensikter, for så å miste kontrollen over det. 

Bridges trer inn i sin berømte The Dude-persona, som kanskje virker litt fremmed i denne filmens verden, men får meg til å trekke på smilebåndet. 

Garret Hedlund er passe rebelsk og sympatisk som Sam, og minner meg om en ung Peter RoboCop Weller. 
Og se opp for Michael Sheen i en rasende morsom birolle! 

Verdig oppfølger 

Alle som har et hjerte for originalen vil trykke TRON: 
Legacy til sitt bryst. 
Hjernen må kanskje kobles ut, men øyne og ører er definitivt med! 

Regissør Joseph Kosinski debuterer utrolig nok med denne filmen. 
Han er TRON-fan selv, og skuffer ikke fanskaren. 

Dette er en verdig oppfølger, og dersom det blir en suksess, kan det kanskje hende vi får mer? 
Jeg vil ha! 

Skal du se TRON: 
Legacy? 
Kommentér under! 
