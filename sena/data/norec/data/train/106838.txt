Krissy Matthews:«Blues Boy» 

(Via Music) Verdens eldste trettenåring? 

Krissy har norsk mor, engelsk far og er hodestups forelsket i blues og genrens store legender, som Robert Johnson, John Lee Hooker og Muddy Waters. 

Ikke bare det - han kan pinadø spille også! 
«Blues Boy» er svært tradisjonell i uttrykket, og Krissys stemme er på langt nær ferdig utviklet, men han har to store fortrinn: 
Han skriver sine egne låter, og han er allerede en kløpper på gitar (han har jo tross alt spilt siden han var åtte...). 
Faktisk imponerer unggutten med allerede utviklet timing («Jammin'») og plukke-teknikk («School Day Blues»). 
Det meste ved Krissys debutplate kan og bør modnes med alderen, men da snakker vi storfugl... 
