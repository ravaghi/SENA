Juleplateanmeldelse:Pentatonix 
- «That's Christmas To Me» 

Kvitrende jul. 

ALBUM: 
A CAPPELLA 

«That's Christmas To Me» 

Denne texanske a cappella-gruppen (inkludert en utrolig beatboxer) gikk rett inn på Billboardlistas annenplass med dette, sitt andre julealbum. 
Og til 11. plass på VG-lista. 

Ganske oppsiktsvekkende, men likevel forståelig. 

Julestemningen er av typen «kor står på hushjørne i tussmørket og synger julesanger med lys i hendene mens falsk snø faller tungt». 

Men det er gjort med humor og tidvis briljans, selv om det er de mer ettertenksomme numrene som blir sittende, som tittellåten. 

En markant bass-stemme (Avi Kaplan) bringer tankene mot Bobby McFerrin, og sannelig dukker ikke hans «Don't Worry Be Happy» opp, naturlig inkorporert i «Winter Wonderland». 

Kløktig. 
Og ganske så fint. 

BESTE LÅT: 
«Mary, Did You Know» 
