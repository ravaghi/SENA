BOK:Underholdende røverroman med innslag fra Stavanger 

BOK: 
Major Cato Iversen slåss i fylla, kjæresten er drept og han måtte slutte i Forsvaret. 
Majoren er på felgen - men hans gamle sjef gir ham et nytt oppdrag. 

Egil Foss Iversen: 
Janus. 
Krim. 
Sirkel forlag. 

Det er nesten så vi hører Rambo si til sin gamle sjef: 
«Do we get to win this time Sir?» 

Iversen skal spore opp noen verdifulle malerier, en bibel, et gullskrin og et janus-hode som forsvant under 2. verdenskrig. 
Er det alt? 
Selvsagt ikke, det dreier seg om gammelnazister som vil kapre amerikanske forsvarskontrakter. 
Det blir et dødelig rotterace, der mengder av skurker og etterretningstjenester går over lik for å komme først til skattene. 

Jeg var begeistret for Iversen forrige bok, «Dødelig virus». 

LES ANMELDELSEN HER: 

Men denne gangen blir det ikke fullt så mye action. 
Kanskje bremses framdriften i en overflod av skurker? 

Major Cato Iversen er samme typen som Jack Reacher i bøkene til Lee Child. 
Begge er store, sterke, militære menn, som slår flatt og skyter fra hofta. 

Men i bøkene til Child er det som regel bare en rådagjeng. 
I «Janus» møter vi CIA, MI6, en serber med bakgrunn fra etnisk rensing, en femme fatale, en polsk gjeng, slekta til president Bush, tyske gammelnazister og en nazistisk galleri-eier i Nedre Holmegate i Stavanger. 
Israelske Mossad svinger også innom. 
Da mangler vi vel bare KGB og IRA? 

Når handlingen i tillegg beveger seg fra Bergen til Stavanger, Berlin, London og Stockport utenfor Manchester, så er det mye som skal presses inn på 259 sider. 

Spenningen hemmes også av at vi ofte vet mer enn major Iversen. 
Mens han bruker masse energi på å finne ut hvorfor CIA og MI6 vil ha de stjålne maleriene, vet leseren alt om det. 

I forrige bok hadde majoren en klar motivasjon: 
Han skulle finne sin forsvunne kjæreste. 
Nå er hun død, og det er mer uklart hva som driver ham. 
Han vil jo gjerne komme seg på beina og tilbake til Forsvaret, men det har ikke den samme appellen. 

Hvis vi skal fortsette å å sammenlikne med Jack Reacher, så er Cato Iversen litt dummere. 
Flere ganger blir han utsatt for attentat på åpen gate. 
Men han velger likevel alltid å spasere «for å trekke frisk luft». 
Han får selvsagt ikke frisk luft - bare lukten av kruttrøyk og blodige kniver. 

Likevel er «Janus» en underholdende bok. 
Jeg liker at forfatter Iversen overdriver: 
«De har nettopp drept en amerikansk kongressmann og en engelsk lord. 
De har også fjernet en av sine største konkurrenter. 
De sprengte hele fabrikken.» 

Boken lanseres 11. november. 

LES FLERE BOKANMELDELSER: 

LES OGSÅ: 
