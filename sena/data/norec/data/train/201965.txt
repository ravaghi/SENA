Garmont R2 Nagevi GTX
Skoene ga inntrykk av å være stålpansrede, men rammer turfoten godt inn og gir god ankelstøtte. 

Materiale/konstruksjon: 
Skoene gir et solid inntrykk. 
Semsket skinn, men også mye lett kunststoff (mesh) i skoene. 

LES OGSÅ: 

De har Gore-Tex-membran, og er i tillegg svært harde over tåpartiet for å beskytte tærne. 

Passform/stabilitet: 
Førsteinntrykket av disse skoene var at de virket noe stive. 
De gir ikke en like myk tur som enkelte andre sko. 
Etter en halvtimes gange hadde vi vent oss til det, og følte det ikke som et problem. 

Skoenes store fordel er at de er svært stabile. 
De er sidestabile, og gir ikke minst utmerket støtte for hælen på kvinnelige- og mannlige testføtter. 

Støtdemping: 
Tykk såle, men den er en tanke hard mot foten. 
Har moderat støtdemping i forhold til andre sko. 
Lite sprett-av-gårde-følelse. 

Men noen shoppingtimer i byen viste at skoene har nok demping også til asfaltbruk. 

Temperatur: 
Føttene ble svært varme med denne skoen - tross bruk av tekniske sokker som ventilerer ut varme. 
Kokt fot, sa kvinnen. 

Vanntetthet: 
Hyppige runder i våt myr i et tidsrom på flere timer til tross - føttene var like tørre. 
Direkte dusjing mot skoenes overdel i 20 minutter ga samme resultat - vannet trengte ikke gjennom skoen. 

MEN: 
En sjekk dagen etter avslørte at skoene var blitt lett fuktige på innsiden. 
Vannet hadde altså sivet inn langsomt. 

Såle-/sålegrep: 
Den kraftige Vibram-yttersålen satt godt på sti og bergknauser. 
Grepet var middels på vått underlag. 

Utseende: 
Stilig fjellsport-look, sa han. 
Ungdommelig, litt skater-aktig utseende, sa hun. 

Gå-følelse: 
God stabilitet gjorde at det føltes trygt å gå med disse i ulendt terreng. 
Skoene satt som støpt på foten, og det føltes som å ha full kontroll. 

Fjell-Kjell sier: 
En god sko for fjellturer i middels ulendt terreng. 
Passer best til skogs- og fjellunderlag, men duger også i byen. 

By-Gry sier: 
Appellerer både til fjortiser og fjellfriker. 
Men hvem trenger denne Gore-Tex-pølsa til designershopping? 
