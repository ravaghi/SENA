Billy Corgan:«The Future Embrace» 

(Reprise / Warner) 

Billy Corgan omfavner fremtiden, men vil fremtiden omfavne den tidligere Smashing Pumpkins-helten? 

Corgan varter opp med mye skurrende, syntetisk fremtidslyd, men ikke mange nok bra sanger på «The Future Embrace». 
Tempoet er repeterende og overraskende behagelig, uten at den kvernende monotonien rister fra seg låter som blir sittende igjen. 
Billy Corgan er klart mest interessant på tekstsiden denne gangen. 
«I need pain to change my life», hulker han frem på «The Cameraeye», og det er nettopp viljen til endring som er fremtredende her. 
«The Future Embrace» er en lys og optimismesøkende plate, en livsanskuelse som Corgan ikke alltid har vært kjent for, akkurat. 
Når vi kjenner smerten han faktisk har vært gjennom, er det lov å håpe at fremtiden blir atskillig lysere. 
Men foreløpig ikke musikalsk bedre. 
