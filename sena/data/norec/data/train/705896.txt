Go-Kart Mozart:Eksentrisk allsang 

Det lyder som om et glass eller to for mye på puben, med fare for å bli vanedannende. 

Go-Kart Mozart: 
"Mozart's Mini-mart" (West Midlands/Border) 

Lawrence fra Birmingham er en anonym fyr til tross for at han har ledet tre tøffe band: 
Felt, Denim og Go-Kart Mozart. 
Han rakk ti album med det første og to med det neste. 

Det fjerde fra Go-Kart Mozart var ment som et lite påheng til "On the hot dog streets" (2012), men har med årene est til 17 kutt. 
Som seg hør og bør for "verdens første b-side-band", er to coverlåter med. 
"Big ship" er skrevet av sørgelig oversette Raymond William Froggatt og var en hit for Cliff Richard i 1969. 
Pluss Roger Whittakers "New world in the morning" fra 1971. 
Fra kitsch til kult. 

Lawrence er en mann fra landet med fotball, puber og pønk. 
Vi har mistet Mark E. Smith, men Lawrence er fortsatt her. 

Beste spor: 
"Relative poverty", "Big ship", "I'm dope", "Chromium-plated we're so elated", "Farewell to Tarzan Harvey". 
