Pippi er bedre i 3D
Under parolen alt er bedre i 3D, unntatt alt du kan få i 4D, er turen kommet til Pippi, som vi anmeldte i 2D for noen måneder siden. 
Da klagde vi over at det var vanskelig å beregne alle hoppene, nettopp fordi 2D-versjonen var flatere enn den burde være, og det er jo ikke noe særlig for et spill med mer hopping enn vi hadde hoppats på. 
Men nå er det altså fikset. 

Ellers er det som før, med litt Tommy og litt Annika og mye herr Nilsson, og vet unger i dag egentlig hvem alle disse er? 
Det gjør de antakelig. 
Men de vet også at mange av oppdragene blir litt for like, og at det av og til kan bli litt vel mange oppdrag av sorten stikk ut og finn en dings for å få lov til å gå videre. 
Men dette er slett ikke det verste under juletreet i år, om du trenger noe til de minste. 
