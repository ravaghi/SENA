Vibeke Saugestad:«The World Famous Hat Trick» 

(Sprettball /Bonnier Amigo) 

Mer konturløs enn på lenge, dessverre. 

Det skal liksom aldri helt lykkes igjen for Vibeke Saugestad, i alle fall ikke ennå og ikke som soloartist. 
Hun har stadig begge beina trygt plantet i lettfattelig powerpop-tradisjon, låtene er enkle og energiske, men jeg får likevel ikke helt grepet på Vibeke selv blant alle de iltre gitarene på denne platen. 
Til det er ikke vokalen mikset langt nok frem i det uvørne garasje-lydbildet her. 
Uttrykket får rett og slett ikke tilstrekkelig med nyanser til å oppdage kvaliteten som egentlig ligger i stemmen hennes. 
Når det klaffer - som på platens beste spor, «Close The Door», en livsglad og refrengkåt godbit - låter det imidlertid akkurat slik det skal. 
Men det skjer ikke ofte nok denne gangen, dessverre. 

Anbefalte kjøp: 
«He's Peculiar», «Close The Door», «Waste Another Day». 
