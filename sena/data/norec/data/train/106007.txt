Zuma:«Pearls» 

(Grappa/Musikkoperatørene) 

«Perler». 
Men ikke av visdom. 

Norges Pet Shop Boys og Erasure har ingenting av viddet til førstnevnte, men mye av den fargerike smakløsheten til sistnevnte. 
Alexander Stenerud og Henrik Njaa var den klassiske synthduoen i hjemmesnekret utgave, og her er deres «best of». 

Tekstene er absurde langt inn i Brett Anderson-land, enten det dreier seg om urban hedonisme («Joy In The City», kokainhyllest?) eller «arisk» romantikk («Norwegian Girl»). 
Med en dæsj pur galskap attåt: 
«Like a grape the love 
we made/You can't put it in the cake». 
Hva sa du at du sa, sa du? 

En håndfull fengende refrenger, og Stenerud er den fødte Melodi Grand Prix-vokalist. 
MGP-solonummeret hans, «Find My Girl», er med. 

BESTE LÅT: 
«Rainboy» 

MORTEN STÅLE NILSEN 
