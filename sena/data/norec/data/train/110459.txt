Vibeke Saugestad «... From All Of Me EP»
(Sprettball / Tuba) 

Fartsfylt julemoro med godt humør fra Saugestad. 

Det ville være nesten ironisk dersom Vibeke Saugestad gjør comeback i rocknasjonens mediebevissthet via en kjapp, femspors jule-EP, men det fortjener hun sannelig. 
En god, særpreget stemme har hun alltid hatt, og her utfører hun en svært vellykket miks av kraftpop'en som har kjennetegnet henne de siste årene og klassiske juleplatetricks som bjelleklang og klokkespill. 
Det resulterer i tre heidundrende swingnumre rundt juletreet, før hun på de to siste numrene roer det hele ned og lar ettertanken - som jo også hører julen til - sige inn. 
Et oppløftende juleutspill! 

ANBEFALT KJØP: 
«Mistletoe Kissing» og «Jingle Jangle Christmas». 
STEIN ØSTBØ 
