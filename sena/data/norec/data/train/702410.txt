Silkeslampen og den utro hustru
Denne komedien er nok en kunstnerisk opptur for Ben Affleck. 
Man ser ihvertfall hele filmen uten hurtigspoling. 

Den konstant forskrekka skuespilleren spiller Malibu-boer og agent for TV-forfattere (Folk som skriver: 
— Gikk du ut til Nathan i den slåbroken; han kunne trodd du har Osama Bin Laden (latter). 
– Presidentkandidaten? (latter) – Nei, håret på ryggen min (latter)). 

Poenget med filmen er at ei hevngjerrig forfatterdame stjeler dagboka hans. 
Vi skjønner aldri hva som egentlig er ulempen med det, men den ellers tilpassa mannen vil ihvertfall ha bokverket tilbake. 

Slik oppstår en hysterisk slentrende film med både slapstick og Basic Instinct-scene, farseforviklinger og vold. 
Innimellom blomstrer ironien som nattutslett (folk som er allergiske mot mørke klør mye om vinteren), og kona Rebecca Romijn har vært utro med Phil. 

Til å begynne med flyter historien på en del overraskende lyd og ledig fotarbeid. 
Etter hvert haster den av gårde som jogger på tredemølle. 
Full fart på stedet hvil. 
De rike tenker over livet sitt mens vi andre jobber, fritids-tenkning funker alltid som en demonstrasjon av ekkel frihet. 
Mot slutten deiser filmen som sardin i i nougaten (istedet for nicoisen). 
Her blir det glatt. 
Tilkall Risa. 
«Man about town» er en film i kontorlønn eller funkis-bjørk, og man får den samme følelsen som når voksne mennesker tilber møbler, og golvbelegg snakker til dem. 
