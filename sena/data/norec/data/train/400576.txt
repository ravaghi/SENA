Det er på tide å tilgi Justin Bieber
Hans nye album Purpose bærer preg av at Justin Bieber ber om tilgivelse, fra Gud, fansen, familien, og seg selv. 

Det har gått to år siden Journals , som markerte at noe var i ferd med å skje med hele verdens barnestjerne, Justin Bieber. 
Han har teaset Purpose i ukevis, og sluppet i overkant mange låter i innspurten før utgivelsen. 
Nå er han her igjen, og han skal vise oss, som han synger i andresporet «I’ll show you» 

Les anmeldelse av hans singel «What Do You Mean»: 

Et nøye planlagt PR-stunt? 

Nøyaktig hva Justin Bieber skal vise oss fremstår som litt uklart. 
Er Purpose en slags maktdemonstrasjon for å vise oss hvordan man tar tronen i popbransjen? 

Utgivelsen av singelen «Sorry» var perfekt timet med Biebers «skandaleopptredenen» her i lille Oslo, og har fått mange til å spekulere i om det hele var et nøye planlagt PR-stunt. 
Men er det for sent for Bieber å si unnskyld? 
Som Bieber selv sier «my life is a movie», og alle vet at det som skjer på film ikke er tilfeldig, men nøye planlagt og regissert. 

Slik gikk det da Bieber besøkte Oslo: 

En av årets beste låter 

Den litt freidige balladen «Love Yourself», som er co-skrevet av alles gitar— og loopstation-favoritt Ed Sheeran, er sånn jeg foretrekker å høre Bieber. 
Låten kan ikke måle seg med «All That Matters» fra Journals , men de gitarbaserte R&B-balladene kler Justin Biebers vokalprakt. 

Det er gledelig at en av årets beste låter, Skrillex og Diplo-samarbeidet, «Where Are Ü Now» har fått plass på albumet, og, sammen med singlene «What Do You Mean» og «Sorry», er den blant høydepunktene på Purpose. 

Her ukens beste plate: 

Justin Bieber snakker med Gud 

Bieber tar det helt ned og avslutter med tittelsporet «Purpose». 
Pianoballaden kan vanskelig tolkes som noe annet enn at han henvender seg direkte til Gud. 
Og litt til fansen, familien og alle de andre som gjør livet hans meningsfylt, da. 
Hans kristne tro forklarer kanskje også hvorfor han gjentatte ganger ber om tilgivelse. 

Denne platen bør du kanskje styre unna: 

Ikke et nyskapende geni 

Etter endt lytting har jeg fortsatt ikke funnet helt ut hva det er Justin har vist oss med denne platen. 
Jevnt over demonstrerer han først og fremst at han er en fantastisk sanger. 
Han er ikke noe nyskapende geni, men han er en superstjerne, han synger bedre enn noensinne, og det låter veldig tidsriktig. 

Her er ukens TV-anmeldelse: 

En av popmusikkens mest magiske stemmer 

Men det er ikke duket for de store overraskelsene på Purpose . 
Det er ikke et «voksent» album med fantastisk ny innsikt i den dype Biebers sjeleliv. 
At Bieber er et menneske som kan feile forbauser meg ikke, selv om Bieber selv messer dette så mange ganger at man nesten skulle tro han er usikker på det selv. 
Han er først og fremst en ganske vanlig kristen 21 år gammel gutt, med jenteproblemer og litt atferdsvansker. 
Også har han tilfeldigvis en av popmusikkens mest magiske stemmer, da. 

Se Aftenposten Kultur baksnakke kulturlivet i nytt program: 

Trenger du TV-tips? 
Her er ti serier du bør få med deg i høst: 
