Seagate 600 SSD 480GB
Når harddiskprodusenten først satser på SSD, så gjøres det skikkelig. 

Seagate er først og fremst kjent som produsent av harddisker, men tidene forandrer seg raskt. 
Stadig flere datamaskiner leveres uten harddisk, og stadig flere datamaskin-eiere bytter ut harddisken til fordel for en raskere, stillere, lettere, strømgjerrigere og mer robust SSD. 

Oppdatert innmat 

600-serien er den første fra Seagate myntet på forbrukermarkedet, og på innsiden sitter 19nm NAND-minne fra Toshiba og LM87800-kontrolleren fra Link-A-Media. 
Dette er utstyr som både er anerkjent og oppdatert. 

SSD-en kommer med maks kapasitet på 480 GB, og i høyder på 5 og 7 mm. 
Det betyr at selv meget tynne bærbare PC-er kan få plass til Seagate 600 (særlig 5 mm-utgaven). 
Vi har testet 7 mm-utgaven, men det skal ikke være noen forskjeller i ytelsen på de to. 

Fem ganger raskere enn harddisken 

Og ytelse står naturligvis i sentrum når man velger bort harddisken til fordel for SSD, og her skuffer ikke Seagate 600. 
Jeg har testet utallige bærbare PC-er med harddisker gjennom mange år, og det er svært sjelden at lese-/skrive-hastigheter tipper 100 MB pr sekund. 

Seagate 600 derimot, målte vi til lesehastigheter på over 500 MB pr sekund, og skrivehastigheter på inntil 459 MB pr sekund. 
Noen variasjoner opplevde vi, avhengig av hvilket testprogram vi benyttet - og naturligvis størrelsen på filene. 
Regelen er at hastigheten synker jo mindre filene blir, men det er universelt og gjelder både harddisker og SSD-er: 

Konklusjon 

Dette er blant de aller raskeste SSD-ene vi har testet, og kan trygt anbefales - både til bærbare og stasjonære PC-er. 
For alle PC-er med harddisk vil en slik oppgradering bety vesentlig hastighetsforbedring, som vil merkes i alt fra oppstart av operativsystem og programmer, til lasting og skriving av store datafiler, til veksling mellom åpne programvinduer. 

Merk at prisen pr GB ikke er blant de laveste sett i forhold til konkurrentene, og at prisene på disse romslige SSD-ene faller raskere enn i volumsegmentet (typisk 128 og 256 GB). 

Seagate 600 SSD ST480HM000 480GB 
