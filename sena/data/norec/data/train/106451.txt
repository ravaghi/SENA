Jovialt ensformig
Regi: 
Jean-François Pouliots. 
Kanadisk. 
For alle. 

GENRE: KOMEDIE STJERNER: 
David Boutin, Raymond Bouchard, Guy-Daniel Tremblay. 

HANDLING: 
En fiskerlandsby utenfor allfarvei i det fransktalende Canada er på vei mot forfall. 
Arbeidsløshet og laber stemning råder. 
Muligheten for å få anlagt en fabrikk på stedet, er kun til stede hvis befolkningen kan lokke til seg en fastlege. 
Oppfinnsomheten for å få ham til å bli, er stor. 

DOM: 
Lun humor og skakke bygdeoriginaler kiler smilemusklene våre ganske så godt innimellom. 
Men det aller meste er dratt ut i karikaturens vesen; filmen stiller seg fullstendig på «the underdogs» parti, og bretter gladelig ut de muntre, banale påfunn med overtydelig eksponering. 
Det er jovialt og søtt, men nokså ensformig i lengden. 
