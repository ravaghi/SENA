Gotan Project:«Tango 3.0» 

(Ya Basta! 
VME) 

Slapp tango. 

Denne franske duoen la et nytt lydbilde til tangoen med sin utforskning av tradisjonselementer og elektronika på sin banebrytende debut «La Revancha del Tango». 
De fortsetter med samme formel på sin tredje utgivelse, med bidrag fra blant andre Dr. John og fotballkommentatoren Victor Hugo Morales, i en miks av tango, dub og noe som kan minne om country. 

Denne gangen innhentes Gotan Project av sine egne klisjeer, med overdreven dub-ekko og et gjennomgående klinisk uttrykk. 
Det er som om tangokraften holdes i bur og ikke får slippe helt løs. 
Men «Peligro» og fotballinspirerte «La Gloria» vil garantert skape liv på dansegulvet. 

BESTE LÅT: 
«Peligro» 
