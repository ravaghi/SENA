Fortsatt VM i selvtillit for Pelle og The Hives
Enda en arrogant langfinger til janteloven. 

ALBUM: 
Det har gått noen år siden The Hives hadde sin virkelige storhetstid, men selv med tidvis fravær engasjerer svensken ennå, i hvert fall litt. 

Velkjente grep 
I front for femtealbumet - «Lex Hives» - basker igjen Howlin? 
Pelle rundt i tregreps garasjerock i all sin Jagger-light prakt, og tolv hissige låter gjør klart at The Hives fortsatt er verdens beste band - i følge The Hives selv. 

Originalitet forblir et graverende ankepunkt mot svenskene - førstesingelen «Go Right Ahead» låner så direkte fra ELO at Jeff Lynne er kreditert låtskriver, og trangen til å følge opp med gammel Hellacopters er påtrengende. 

Fornøyelig langfinger Lukker man derimot det mentale rockeleksikonet og lar The Hives gjøre jobben sin som underholdere er albumet en ny fornøyelig langfinger til janteloven. 

Med energi og vitalitet intakt er den arrogante rockeselvtilliten fortsatt merkelig tiltrekkende og smittende. 
