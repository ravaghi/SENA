Vagabon:Sanger om å føle seg liten 

Ikke tro at det bare er du som har det sånn, sier Laetitia Tamko. 

Vagabon: 
"Infinite worlds" (Father & Daughter/Border) 

Laetitia Tamko, eller Lætitia, vokste opp i Kamerun og flyttet til New York som tenåring. 
Der lærte hun å spille gitar og begynte å legge ut sanger på Bandcamp som Vagabon. 
Nettstedet Pitchfork har kalt henne en game changer for indierocken, en som hever lista og definerer reglene på nytt. 

I løpet av debutens åtte kutt og en snau halvtime spilletid er det ikke så rent hun klarer å legge inn, og som plateselskapet sier: det er sanger inne i sangene. 

I feel so small, er de første ordene på platen, i "The embers" som fortsetter med I'm just a small fish/you're a shark that hates everything. 
Dermed er tema satt; sanger for dem som føler seg utenfor, truet, undertrykt og oversett. 

Musikalsk hopper hun lekende lett fra det skramlende røffe til det sårbare skjøre. 
Hun gjør det aller mest selv, og hun gjør det like bra enten det er pønkpop, indierock, akustisk folk eller svevende elektronikk med fransk tekst. 

Beste spor: 
"The embers", "Fear & force", "Alive and a well". 
