Foo Fighters:«Echoes, Silence, Patience & Grace» 

(RCA/SonyBMG) 

Masse ekko og fremdeles masse verdighet. 

Gjennom et drøyt tiår og seks album har Foo Fighters etablert seg som det kanskje aller fremste moderne amerikanske rockbandet med sin særegne form for rock - hardt og energisk, men samtidig med så uimotståelige melodilinjer at de også har blitt radioyndlinger. 
Her gjentar de resepten, men spennet er nesten enda større enn tidligere, for der foregående «In Your Honor» (2005) var delt i en gitartung og en akustisk side, blandes disse stilene denne gangen gjennom hele platen - et vellykket trekk, selv om energien til rocklåtene står i fare for å overskygge kvaliteten som også ligger i bunn for de lekre akustiske låtene. 
Jo, Foo Fighters gjentar sin egen suksessresept, men denne gangen er det umulig å bruke det mot dem. 
Til det består «Echoes, Silence, Patience & Grace» av for mange bra låter. 

ANBEFALTE KJØP: 
«The Pretender», «Let It Die», «Erase / Replace» og «Stranger Things Have Happened». 
