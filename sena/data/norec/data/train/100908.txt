Bjarne Brøndbo – «En og en»
Her er rai rai-Bjarne transformert til en emosjonell crooner med herlig rasp i røsten. 
En dunkel og slepende versjon – enda mer melankolsk enn originalen (der Silje faktisk har oversatt sin egen låt «On And On»). 
Her bruker Bjarne det han har av farve i stemmen, og det er faktisk ikke så rent lite. 
Om OnklP har vært den mest kreative av årets deltakere, er Bjarne den som viser seg som den mest anvendelige. 
Her er han rett ut fabelaktig som tolker av noe som vanligvis ligger langt, langt til høyre for han. 

Les også om Siljes dramatiske opplevelser da hun og familien – samt søsteren og hennes familie – havnet midt i den fatale tsunamien i Thailand i 2004 HER. 
