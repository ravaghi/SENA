Two Gallants:«What The Toll Tells» 

(Saddle Creek/Tuba) 

Et typisk post-White Stripes-band. 

Denne San Francisco-duoen er hyret inn til årets Øyafestival, og kan beskues allerede kommende lørdag på Garage i Oslo. 
Det kan meget vel bli gode opplevelser, men på plate låter de som et bra liveband som ennå ikke behersker kunsten å lage plater. 

Two Gallants har en røff tilnærming til folkrock og en punkete holdning til country. 
Men de skriver ikke de helt store låtene foreløpig, og da hjelper det så avgjort ikke å tvære dem ut i både åtte og ni minutter, mens vokalisten prøver å skape hysteriske «Hotel Yorba»-øyeblikk han aldri er i nærheten av. 

Garantert gøy i 20 minutter på festival, trettende i en time i stuen. 
