Tvil, tro og kjærlighet
Hun er rammet av den progressive sykdommen Multippel Sklerose. 
Da Louise Hoffsten i tillegg mistet sin far, visste hun ikke helt om hun klarte å skrive flere låter og spille inn flere plater. 

Heldigvis greide hun det. 
Det er tidvis sterkt å lytte til "Looking for Mr. God" der hun vekselvis skriker ut sin blues og demper det hele ned med blåe ballader. 
"I Fall Down" er trist, substansiell og ettertenksom i Joni Mitchells ånd. 
Balladen "An Empty Valentine’s Box" er også gripende, mens noen av de røffe og tøffe låtene er litt mer gjennomsnittlige i form og uttrykk. 

Det er likevel verdt å ta del i Hoffstens verden der tvil, tro, død og kjærlighet er essensielle temaer fra en artist med substans og stor formidlingsvilje. 
