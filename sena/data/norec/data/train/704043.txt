Åtte år siden sist for Egersund-duoen
Denne ble utgitt før flommen. 
Forhåpentligvis er alt fortsatt såre vel. 

Som tekstforfatter er Ingvar Hovland blitt benyttet av navn som Vamp, Lars Martin Myhre, Rita Eriksen, Vidar Johnsen og Trond Granlund. 
Asbjørn Stokkeland har på sin side skrevet musikk blant annet for sistnevnte. 
Sammen er de Hovland & Stokkeland, der Stokkeland synger og Hovland resiterer.Egersund-duoen åpner lovende med "Heim før natt", og kombinasjonen av Hovlands snakking og Stokkelands synging kunne med fordel vært utnyttet mer. 
De bruker til gjengjeld mye koring, og John Ivar Byes vokal på "Bli hos meg" er også et pluss. 
Hovland trår dessuten til i Odd Børretzen-stil på avslutningen "Takk for maten". 

Visepopen tøyes i ulike retninger. 
Jeg følger dem ikke alle steder, men de henter meg inn med kutt som den Cohen-aktige salmen "Eg komme te deg". 
Produsent er Atle Rakvåg. 

Beste spor: 
"Heim før natt", "Såre vel", "Bli hos meg", "Eg komme te deg". 
