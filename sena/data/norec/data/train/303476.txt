«Som et sukkerspinn av Animal Collective og The Shangri-Las»
Girl group-inspirert plate fra Deerhunter-medlem. 

||| 
ALBUM: 
Bradford Cox er en mann som elsker å operere i abstraktene, og nå som rammene i indiekultbandet Deerhunter er i ferd med å bli (nesten) konkrete, velger han å få utløp for sine eksperimentelle tilbøyeligheter i sideprosjekter Atlas Sound. 

Uten at det blir galimatias av den grunn. 

Der han på førsteplata hadde en irriterende tendens til å drone seg bort, er de delikate, småsjenerte og åpenbart girl group-inspirerte popmelodiene på «Logos» denne gangen bare drapert i små avsporinger, som tivoliklimpring, stemmedrukning og gjestevokalister. 

Aller vakrest er det på «Walkabout», som med barnelatter, lirekasseaktig komp og Noah «Panda Bear» 
Lennox på vokal, høres ut som et sukkerspinn av Animal Collective og The Shangri-Las. 
Finfint. 
