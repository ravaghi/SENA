Mulcahy er også tilbake!
Neida, du husker ikke den australske regissøren Russell Mulcahy. 
Men han er altså tilbake. 

"Crashand burn" (Life in the fast lane): 
Amerikansk action. 
2008. 
1 time,40 minutter. 
15 år. 
Regi: 
Russell Mulcahy. 
Med: 
Erik Palladino, Michael Madsen,David Moscow, Heather Marie Marsden. 

Russell Mulcahy er den ideologisk tvilsomme australierensom på 1980-tallet skremte vannet av steinerskolelærere, videovold-aktivisterog enkle sosialdemokrater med en gjørmete supermordergris i "Razorback"(1984). 
Han kom så vidt til det gode selskaps dørstokk i 1986 med"Highlander", og etterpå forsvant han ut i voldsniss og ufintfandenskap. 

"Crash and burn" vil aldri føre tilWikipedia-jubel og Venezia-invitasjon, sjøl om Mulcahy gjenoppfinnersekstitallets splitscreen. 
Filmen starter med krasj uten brann. 
Du forventeregentlig at en småbannende Mini eller Stella Mwangi skal krabbe ut av vraket.Det blir verre. 
En fyr med Rosenborg-bart stjeler biler, og han og lillebrortar seg jobb hos Michael Madsen med hårfarge, harry-ring i øret ogrynkefjernende solbriller. 
Onde latinoer kjører forbi og forsøker å stirre ihjel et helt nabolag. 
Først oppstår tafatt klammeri med forsømt eksdame — menså fyrer latinoene opp den unge Luke'n, og da er det ikke moro lenger. 

Rollene er litt rare, for mennene skal være trentegatekriminelle, men de fører seg småpent som forbilledlige speiderledere ogklemmer hverandre slik kristne førskolelærere gjør. 
Det er ikke lett å finnenaturlig slemme skuespillere. 
Som regel er de yoga-avhengige veganere ogseljaktmotstandere som får dårlig samvittighet hvis de rister salaten. 
