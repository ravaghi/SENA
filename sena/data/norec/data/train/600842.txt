Banderas er best
Regi: 
Patrick Hughes 

Skuespillere: 
Sylvester Stallone, Jason Statham, Jet Li, Antonio Banderas, Wesley Snipes, Mel Gibson, Dolph Lundgren, Harrison Ford og Arnold Schwarzenegger 

Manus: 
Sylvester Stallone, Creighton Rothenberger, Katrin Benedikt 

Action 

USA 2014 

Aldersgrense: 
15 år 

Egnethet: 
Ungdom/voksen 

Som fan av «Expendables 1 og 2», har jeg gledet meg lenge til denne premieren. 
Dessverre levde den ikke helt opp til forventningene, men det er nok høydepunkter til å ikke være en total skuffelse. 

Stonebanks (Mel Gibson), som alle trodde var død, dukker opp igjen. 
Og han er ikke bare i live, men han har opparbeidet seg en formue gjennom våpensalg og krigsforbrytelser. 
Han har i tillegg en hel hær bak seg, og like mange triks på lager som The Expendables. 
Før Stonebanks ble forbryter var han med på å starte The Expendables, og det blir derfor Barneys (Sylvester Stallone) mest personlige oppdrag så langt. 

Mange av de samme ansiktene fra de to foregående filmene er med igjen, men det er også noen nye tilskudd, som Wesley Snipes og Antonio Banderas. 
Sistnevnte stjeler for øvrig hele showet, og medvirker til flere underholdende øyeblikk. 
Mel Gibson i rollen som skurk, er også et pluss. 
De unge skuespillerne som er med i denne runden, er derimot ikke like imponerende. 
De kunne med stort hell vært kuttet ut av filmen. 

Bruce Willis, som ble kuttet fra filmen for at han var for kravstor, er erstattet med Harrison Ford som dessverre har mistet mye futt i løpet av årene. 
Heldigvis er det mer enn nok krutt igjen i de andre veteranene. 
