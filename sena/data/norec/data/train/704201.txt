Foreløpig fri mann
En skikkelig rapper skal helst ha tilbrakt noen en periode bak murene, og Clifford Joseph Harris Jr. alias T.I. har sitt på det tørre der. 
Allerede som 14-åring var han arrestert flere ganger for narkotikasalg. 
I 2009 ble Atlanta-rapperen dømt til fengsel i ett år og én dag for brudd våpenlovene. 
Ute igjen jobbet han med sitt sjuende album, før han ble buret inn igjen i 2010 for nakotikabesittelse. 
Anklagene ble senere droppet, men han fikk 11 måneder for å ha brudd reglene for løslatelse. 

29. september 2011 var han igjen en fri mann, og dagen etter ga han ut singlen "I'm flexin'" og forberedte album nummer åtte. 
I det hele tatt har 32-åringen hatt det travelt det siste drøye året, med hyppige opptredener på andres plater og utgivelse av romanen "Power & beauty: 
A love story of life on the streets". 
I tillegg hevder han å ha spilt inn over 120 egne kutt.Det første resultatet av denne hyperaktiviteten i studio får vi her. 
Albumet "Trouble Man: 
Heavy Is the head" kom rett før jul og vil få sin oppfølger senere i år med "Trouble Man II: 
He who wears the crown". 
"Trouble man"-delen av tittelen er inspirert av en Marvin Gaye-sang fra 1972 – samplet i platens fine introkutt – mens resten kan spores tilbake til salige Shakespeare: 
"Uneasy lies the head that wears a crown". 

Albumet gikk rett inn som nummer to på den amerikanske Billboard-lista, og T.I. kan skilte med en skikkelig gjesteliste. 
Lil Wayne, André 3000, R. Kelly, Pink, Cee Lo Green og Akon er alle med, pluss Meek Mill og Asap Rocky. 
Pinks bidrag "Guns and roses" er hakket for søtladent, men det funker som et avbrekk. 
Låten er skrevet av henne og T.I., sammen med kobbel andre. 

Det ikke helt vellykkede Akon-bidraget "Wonderful life" låner på sin side noen linjer fra Elton John/Berne Taupins gamle "Your song". 
Resten av låten handler om T.I. alias TIP: 

So you went back to prison TIP 

It could've been a coffin 

I skrivende stund er han forsatt en fri mann, men det spørs hvor lenge det varer. 
I "Go get it" rapper han: 

Don’t sniff yay, but 
I blow dro 

Bankroll on loco 

Still ride with that .44 

Don't let my p.o. know 

En tøff låt, selv om han står i fare for å bli et offer for sin egen myte. 

T.I. runder av med "Hallelulja", der refrenget er et lån fra Leonard Cohens snart ihjelspilte sang. 
Versene er T.I.s egne: 

I went to jail 

then 
I fell again 

Kanskje han har lært noe likevel. 
Albumet er et løft fra det forholdsvis like, men svakere "No mercy", men han er fortsatt ikke helt på gamle høyder. 
Mulig formen vender tilbake hvis han klarer å holde på seg på utsiden av murene i årene framover. 

Beste spor: 
"Wildside", "Sorry", "Hello". 
