Stereolab:«Margerine Eclipse» 

(Elektra/Warner) 

Stereolab har dessverre hatt en dalende kurve helt siden «Emperor Tomato Ketchup» i 1996, og med «Margerine Eclipse» forsvinner kanskje siste rest av fans? 

Platen er iallfall en endeløs lang flate av stillestående, kjølige og stiliserte lydbilder. 
Bedre blir det ikke av at Laetitia Sadier ikke akkurat synger mindre flatt enn før. 
I dette synth-pop-landskapet er man sterkt avhengig av gode låter for å fange interessen, men med unntak av «Margerine Rock» og «Margerine Melodie» finnes ikke de her. 
