Som en kule i skallen
Australske Dominik viste med debutfilmen «Chopper» at han har talent for å lage elegant film med brutal vold. 
Det har han stadig, men fortellingen fungerer dårligere. 
To arbeidsløse småskurker raner et pokerlag for litt mer drevne kriminelle. 
Når underverdenens sjefer kaller inn Jackie Cogan (Pitt) for å ordne opp, begynner hodene å rulle. 

Handlingen bølger med lange dialogsekvenser som kulminerer i voldsutbrudd. 
Filmen veksler mellom det rå med brå lydeffekter, til nærmest ballett i sakte film. 
Tidvis for hardtslående med virkemidler og form, er «Killing» likevel et stilig gjensyn med mange gangsterhelter. 

INGVILL DYBFEST DAHL 
