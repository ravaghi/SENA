Ytelse, konklusjon og karakterer
Som ventet scoret PCen godt på våre ytelsestester, men den avgir noe støy. 

Pentium 4-prosessoren trenger kjøling, og vifteløsningen i denne PCen er termostatstyrt. 
Det betyr at den kun starter ved behov, men behovet er ofte ganske stort, for eksempel under avspilling av musikk og video, spilling etc som krever tunge kalkulasjoner. 
Støynivået kan dermed kanskje være litt sjenerende til tider, spesielt hvis du oppholder deg i rom hvor det ellers er lite støy. 
På et kontor med sus fra kontormaskiner og andre PCer vil viften derimot neppe være til sjenanse. 

LES OGSÅ: 

god ytelse 

Når det gjelder ytelse ligger den omtrent likt med andre PCer vi har testet med tilsvarende prosessor, i praksis betyr det meget høy ytelse. 
Vi har oppnådd høyere grafikkytelse på andre maskiner med samme grafikkbrikke, men uansett er tallene meget høye. 
Det bør gjøre maskinen interessant for spillentusiaster. 

Vi er alltid spent på batterilevetiden på maskiner med desktop-prosessor; inntrykket er at den generelt er langt bedre nå enn på de første modellene vi testet. 
Batteriene på Amilo D 6820 holdt for eksempel ut i nærmere tre timer, mens den første Amilo D-maskinen som vi testet for et år siden ga opp før det var gått to. 

Klikk på lenken 
Tekniske data i oppsummeringsboksen for detaljer omkring ytelse. 

Leveres med programmer 

PCen leveres med Windows XP Home Edition (norsk) ferdig installert, og du får også med kontorpakken MS Works Suite 2002 (norsk versjon), NTI CD-maker (CD-brenning), program for avspilling av DVD-filmer, og en versjon av Norman Antivirus. 
Dermed er det bare å sette i gang å jobbe så snart du har skrudd på PCen. 

Vi må også trekke frem at PCen leveres med 3 års garanti. 
Det er lengre enn mange av konkurrentene tilbyr på tilsvarende løsninger. 
Meget bra. 

Konklusjon 

Fujitsu-Siemens Amilo D 6820 er en stabil og god PC. 
Den leveres med programmer, og byr på ytelser som holder i bøtte og spann for folk flest. 
Den lange garantitiden gjør dette til et trygt kjøp 
 til en fin pris. 

På minussiden setter vi høy vekt og noe viftestøy. 
Vi hadde samtidig satt pris på flere USB2.0-porter, all den tid at produktet markedsføres som en erstatter for stasjonær PC. 

Tilbake til innledningen 
