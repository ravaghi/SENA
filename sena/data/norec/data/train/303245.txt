Killswitch Engage
Har strammet inn. 

CD: 
Produsent og låtskriver Adam Dutkiewicz har tatt Killswitch Engage til toppen av metalcore-hierarkiet. 
På det selvtitulerte fjerdealbumet har han overlatt produsentansvaret til velrenommerte Brendan O?Brien (Bruce Springsteen, Mastodon, Pear Jam) og det er åpenbart at her skal Howard Jones' sangferdigheter tydeliggjøres. 

De patosladede melodilinjene kommer med langt hyppigere frekvens enn tidligere. 
Låtene er også kortere og mer fokuserte. 
Riffingen er fremdeles overlegen og det låter som en million dollar. 
Det er likevel noe som skurrer. 
Jones karakteristiske og store stemme blir rett og slett i overkant mektig når det bare blir patos og de mer aggressive innslagene tar baksetet. 

Men det er også opplagt at den etter hvert så formelpregede sjangeren har et skrikende behov for opprustning, slik sett er den mer rocka «Starting Over» og melankolske «The Return» et friskt pust. 
