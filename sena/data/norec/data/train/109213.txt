VG om Ernas debut:Solid og statskvinneaktig 

Erna Solberg møtte onsdag i sin første spontanspørretime som statsminister. 
Her er VG-kommentatorenes dom over debuten. 

Erna Solberg står støtt i Statsministerrollen. 
Hun svarer og formulerer seg med imøtekommende ro, samtidig som hun viser et snev av tålmodig overbærenhet. 
Det gir seansen litt mer nerve enn den litt kjedelige meningsutvekslingen egentlig borger for: 

- Jeg er glad for at Arbeiderpartiet har oppfattet at vi vil fremme en ansvarlig økonomisk politikk. 
For under valgkampen fikk jeg et annet inntrykk. 

Spørretimen bar preg av at store deler av opposisjonen inntil for få uker siden selv satt i regjering. 
Kritikk mot politiet, mot dårlig sikkerhet og mulige problemer i norsk økonomi vil automatisk slå tilbake på de tidligere partnerne i den rødgrønne regjeringen. 

Ap var overraskende svake i den nye statsministerens første spørretime. 
De som hadde ventet seg et heftig oppgjør mellom Ap og Høyre, ble skuffet. 

Vurdert av Anders Giæver og Hanne Skartveit 
