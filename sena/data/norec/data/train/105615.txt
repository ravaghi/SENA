I Was A King - «Old Friends»
(Hype City / VME) 

Uredigert indie. 
I Was A Kings forrige var en underholdende katalog over Alle Ting Indie. 
En samling koselige sanger som bar inspirasjonskildene sine på jakkeslaget, og gjorde det med en smittende, nesten leirbålsaktig entusiasme. 

På «Old Friends» demonstrerer bandeier Frode Strømstad sin evne til å gå fra ett uttrykk til et annet i løpet av én og samme låt. 
Favorittrikset er åpenbart å kombinere «Funhouse»-skronking med Teenage Fanclub-pastoralisme. 

Inntrykket er langt mer kaotisk. 
En småpsykedelisk indie-«supersession» som kunne hatt godt av en voksen i studio som kunne holdt de noe overivrige musikerne i kragen. 
Og bedt Strømstad om å ta i litt når han synger. 

BESTE LÅT: 
«Here To Stay» MORTEN STÅLE NILSEN 
