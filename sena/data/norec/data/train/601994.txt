Kildefriskt puslespill
De vandrer og krysser sjangere fra begynnelse til slutt på sitt andre album som i et musikalsk puslespill. 
Bitene faller på plass som en helhet til slutt. 

Hjaltalin fikk mye skryt for debuten, ”Sleepdrunk seasons”. 
Her er de sju i bandet tilbake med nok et frodig album som det er vanskelig å plassere stilmessig. 
Men det låter veldig bra. 

Bandets to hovedvokalister står på mange måter for hver sin greie. 
Når Högni Egilsson synger, er stemmen og musikken i nærheten av Sting. 
Når Sigridur Thorlacius har hovedvokalen, høres mye ut som musikal— og filmmusikk, slik som på den ultrafengende og flotte ”Feels like sugar”. 

Dette er i det hele tatt dampende og varm musikk med litt lava og aske i seg fra et band som neppe kan berge Island ut av finanskrisen, men som likevel kan bli nok en sterkt navn når det handler om musikkeksport fra vulkanøya. 
