Bobby Womack:«The Bravest Man In The Universe» 

Skyggen av soul. 

Tre måter å rehabilitere gammel helt på: 1. Gi ham, eller henne, en kassegitar og en haug sanger om å dø. 
2. Svøp ham/henne i fordums storhet (ref. årets flotte Dr. John-album). 
Eller 3. 
Send vedkommende til London og lag et hypermoderne elektronisk album (Gil Scott-Heron og nå Bobby Womack). 

Den undervurderte soulkjempen Womacks stemme - ru av alder og smerte nå - er fremdeles noe å høre. 
Men dette albumet handler mer om initiativtager Damon Albarn (som er mange ting, men ikke spesielt «soulfull») enn den angivelige hovedpersonen. 
Og «Love Is Gonna Lift You Up» var da forbrytersk åttitalls-«cheesy», var den ikke? 

BESTE LÅT: 
«Deep River» 

MORTEN STÅLE NILSEN 
