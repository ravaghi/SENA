Plateanmeldelse:Stefan Sundström 
- «Nu var det 2014» 

Flere meninger enn melodier. 

ALBUM: 
VISEROCK Stefan Sundström 
«Nu var det 2014» (Sony) 

Svenske Sundström, nå omtrent nordlending, favner et omfattende sett referanser. 
Albumtittelen spiller på proletardikteren Eyvind Johnsons selvbiografiske roman. 
Kona har gjendiktet «Vårherres klinkekule» med Gud som Zlatan-fan. 

Dessuten får 53-åringen låtskriverhjelp fra Robert Dahlqvist (Dundertåget) og norske Æ. 

Midt oppi dette er han innom Instagram, Lønneberget og nordiske høyrekrefter, uten å fremstå hverken bitter eller banal. 

Musikalsk er det mer sånn passe interessant. 
Selv om han får backingmusikerne fra Franska Trion til å spille alt fra østeuropeisk visepunk til noe som vitterlig klinger som «Jazz på Svenska». 

BESTE LÅT: 
«Ägarn» 
