Young igjen
Husker du starten av 80-tallet, husker du også Paul Young med "Wherever I lay my hat (that's my home)", "Love of the common people", "Come back and stay" og "Everytime you go away". 

Han toppet listene på nytt i 1991 med Zucchero-dutten "Senza unna donna", men de siste 20 årene har han bare gitt ut tre album. 
Hva driver han så med? 
Jo, synger texmex-låter i bandet Los Pacaminos. 
Der har han med seg veteraner som har spilt med folk som Joe Jackson, Robbie Williams, Tom Jones og Chris Rea. 
De ga ut et selvtitulert album i 2002 og følger nå opp. 
Det smaker av tull og tøys, men moroa er smittsom. 
Og jammen meg greier den gamle smørsangeren å komme opp med en fin ballade i "A letter to you". 

Beste spor: 
"A letter to you", "Our favorite things". 
