Faster
Kjedelig fra 'The Rock'. 

Dette var det jeg forventet av en film som heter Faster, har 'The Rock' i hovedrollen og et slagord som "Slow justice is no justice": 

Faster har ingen av delene. 

Hevn og dop 

Driver, spilt av Dwayne 'The Rock' Johnson, og hans bror ble blandes inn i en snuskete transaksjon, og blir lurt av en gruppe politiinformanter. 
Den ene tar livet av broren Gary, og filmen starter i det Driver er på vei ut av fengselet. 

Han gidder ikke vente på rettsvesenet, og tar saken i egne hender. 
Som med andre ord betyr at han skal drepe alle de seks menneskene som forrådte ham. 

På hans vei møter han den heroinavhengige etterforskeren Cop, spilt av Billy Bob Thornton, som stadig ligger etter skritt bak Driver. 

'Bromance' 

Faster er en skikkelig bromancefilm, hvor gutta slåss for hverandre og for ære. 
Begrepet er blitt veldig populært i USA den siste tida, blant annet igjennom tv-serien Jersey Shore. 
Denne filmen er nok rettet mot den samme målgruppa. 

Helt i starten av denne anmeldelsen listet jeg opp mine forventninger til en film som dette. 
Og så utifra det du har lest så langt er det ingen grunn til å at disse punktene ikke stemmer. 

Men saken er at filmen ligner mye mer på en westernfilm, enn en actionfilm. 

Filmen snegler seg avgårde mens Driver jakter ned, og skyter, de 'slemme' gutta. 
Alle de seks som bidro til brorens død skal taes av dage. 

Vi får hele tiden servert tilbakeblikk til den fatale kvelden der Gary ble drept, for å minne oss på at det er en rettferdig hevn som foregår på lerretet. 

Likevel klarer jeg ikke å akseptere Driver sin hensynsløse behandling av moral og lov. 
Den sidestilles helt i jakten på hevn, og det er ikke noe en ekte helt ville gjort. 

Filmfiguren Driver er ikke troverdig som protagonist, og jeg knytter ingen emosjonelle bånd til ham eller hans kamp mot ondskapen. 

Siden filmen fokuserer på en veldig neddempet og rolig fortellerstil er det langt i mellom actionsekvensene, og ingen veldig store eksplosjoner. 

To av mine fire forventninger knust så langt altså. 

Ikke sint nok 

'The Rock' er aller best på film når han er sint; veldig sint. 
Driver er en sint mann, men hans handlinger er ikke motivert av god gammeldags Arnold-testosteron - handlingene er motivert av sorg for brorens død. 

Da er det heller ikke så rart at Johnson føler seg utilpass i filmuniverset som er skapt rundt ham. 
Han, og de fleste av birollene, leverer sine sitater og punchlines uten innlevelse. 
Filmen er ikke morsom. 

Det er heller ikke Billy Bob Thornton, som spiller politimannen Cop. 
Han er på vei inn i pensjonistenes rekker, men jeg kan virkelig ikke forstå at en slubbert som han på noen som helst måte kan ha klart å beholde jobben som politimann i over 40 år. 

En sidefortelling i filmen er Cops forhold til sin ekskone, og deres felles datter. 
Dette melodramaet får uvanlig mye spilletid, og tar fokuset vekk fra Driver og hans hevnaksjon. 
Den blir rett og slett forstyrrende, i stedet for å gi Cop en dypere og mer kompleks bakgrunnshistorie. 

Billy Bob Thornton er en populær mann i Hollywood, og har spilt inn over 13 filmer de siste seks årene. 
Jeg har ikke sett absolutt alle, men tror nok at Faster er en av hans dårligere roller. 

Politifiguren hans er både overfladisk, uinteressant og får ikke en sentral rolle i filmens hovedfortelling før 50 minutter av filmens en time og 38 minutter er gått. 

Her kan vi nå konkludere med at alle mine fire forventninger til filmen er knust. 

Fortellingen er tynn, manuset dårlig, skuespillerne er utilpasse og regien er ustø. 
Faster lover mye, men holder ingen av løftene. 

I denne anmeldelsen har jeg fokusert på hvordan denne filmen ikke innfridde noen av mine forventninger, der av og den strenge sluttkarakteren. 
Er du en ihuga tilhenger av enten 'The Rock' eller Billy Bob Thornton kan kanskje filmen likevel være grei å plukke med seg fra billighaugen i din nærmeste videosjappe 
