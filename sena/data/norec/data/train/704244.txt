Folkejol fra flinke folk
Flott folkemusikkplate, helt uten glitter. 

Aasmund Nordstoga og Gunnhild Sundli har laget en aldeles finfin juleplate med utgangspunkt i sin juleturné "Sæle jolekveld". 
Platen preges av en fin kontrast mellom stemmene, flott arrangert med munnharper, fele, strengeinstrumenter og perkusjon. 
Målet er kav nynorsk, sangene framføres i gamle versjoner et sted mellom vise— og folkemusikktradisjonen. 

Lite kos-kos, men likevel flott, fylt av nerve og fritt for glitter. 
To kyndige vokalister, gode musikere, godt sangutvalg og smart laget. 
Når man først skal gi ut juleplate, er dette måten å gjøre det på. 

Beste spor: 
"Mitt hjerte alltid vanker", "Eit barn er født i Betlehem". 
