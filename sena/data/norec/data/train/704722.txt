Mye Metal - ingen Gear
Hideo Kojima er mest kjent her hjemme for Metal Gear Solid, men for sånn der ti års tid siden sto han også bak to slåssespill der folk i gigantiske metalldrakter denger hverandre mellom stjernene slik at de ser, tja, stjerner? 
Hmmm. 
I denne pakken får du begge spillene i nyoppusset versjon. 

Selve slåssingen er glimrende, med intuitive kontroller og etter hvert morsomme eksplosjoner og vittige pjuu-pjuu-lasere. 

Det første spillet er det mest stemningsfulle av de to, med en historie du kanskje kan komme til å bry deg om som bonus og slåssing mot anime-heite Viola. 
Oppfølgeren er regnet som en sjeldenhet, men det betyr ikke nødvendigvis at det er en like stor godbit. 
Til det er handlingen for kjølig, og ikke fordi den begynner på frostmånen Callisto. 
