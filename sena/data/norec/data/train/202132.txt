Plextor PX-755A
DVD-brennerne er i ferd med å nå sin endelige topp i ytelse og egenskaper, og nye standarder presser på for å overta. 
Vi har testet Plextors nyeste - og kanskje siste? 
- DVD-brenner. 

DVD-brennere er en selvfølgelig komponent i en hver PC, det er ikke noe alternativ som er meningsfylt for privat bruk. 
Prisene generelt er nå så lave at det er få som kniper en hundrelapp og klarer seg med en DVD-leser. 
De aller gjerrigste klarer seg med en CD-brenner, da kan de knipe enda en hundrelapp. 

LES OGSÅ: 

Men noen vil betale litt mer for å få en DVD-brenner som hever seg over de rimeligste alternativene, og Plextor har som regel levert produkter i toppklasse. 
Noen ganger har konkurrentene vært farlig nær, både BenQ og Nec har hatt bedre ytelse på enkelte områder og dessuten til lavere pris. 

Nå som DVD-brennerne snart blir avløst av brennere for HD-DVD og BlueRay, som med til visshet grensende sannsynlighet også vil håndtere DVD og CD, vil vi ta en siste runde med tester av de meste populære DVD-brennere. 

Vi starter da med Plextor som representerer toppen i pris og anerkjennelse, så vil det vise seg om de andre klarer å matche prestasjonene. 

I Retail-pakken følger det også med sort frontpanel. 

Brenneren leveres med vanlig parallell ATA tilkobling, det finnes også en utgave med S-ATA tilkobling, men ytelsen er den samme 

Forbedringer? 

Den forrige brenneren vi testet fra Plextor var PX-716A, mens etterfølgeren PX-740A aldri havnet på testbenken. 
PX-716A var en svært kapabel brenner, men avstanden til konkurrentene var ikke stor. 
Testen finner du her. 

Den siste modellen PX-755A påstår Plextor er den raskeste DVD-brenneren hittil, og i tillegg kommer den med en rekke spesielle finesser og egenskaper. 

Testingen viste at brenning på 16x av både DVD-R og DVD+R var rask, men ikke overlegent i forhold til brennere vi har testet tidligere. 

På DVD+R og 2 GB data var den med sine 3:55 7 sekunder senere enn forgjengeren PX-716A, og 14 sekunder etter Nec ND-3520A. 

På DVD-R og 2 GB data kom den ut på topp med sine 4:05 som er et helt minutt raskere enn forgjengeren PX-716A, men bare 12 sekunder foran Nec ND-3520A. 

På 4 GB klarte den 6:58 for +R og 7:22 for -R, her havner den godt nede på lista og blir slått av både BenQ og Nec. 

Også på overskriving av DVD+RW var den tregere enn de ande, med 7:17 som er over et halvt minutt tregere enn konkurrentene. 

Men på Dual Layer var den lynrask! 
Her brukte den 15:23 på 8000 MB, som er 11 minutter raskere enn tidligere brennere. 

CD-brenning og ripping var også i toppklasse, med 2:39 for brenning og 2:31 for ripping. 
Her var PX-716 5 sekunder raskere på brenning, mens rippingen var identisk. 

Andre egenskaper 

Tradisjonen tro byr Plextor på en rekke forskjellige løsninger for å gi bedre resultater i forhold til forskjellige typer media. 
Her er et utvalg: 

Autostrategy - egenskapene hos media analyseres og lagres i opptil 31 forskjellige settinger, for forskjellige media. 
Dette gjøres både med kjente og uykjente media, for optimale resultater. 

Plexeraser - her overskrives både Lead-in og datasporene på platen, slik at den blir uleselig. 
Et alternativ til det gamle trikset med å knuse, brekke eller brenne (med flamme) platen... 

SecureRecording - for passordbeskyttlse av platen. 
Uten passord kan du verken se hva som ligger på platen eller lese innholdet. 

Buffer underrun proof - sørger for at det alltid ligger data klare til brenning under prosessen 

Silent mode - senker hastighet og støynivå for bruk i stille miljøer. 

SpeedRead - for lesing av CD-R plater med full hastighet på brenneren. 
Ikke for skrøpelige plater... 

GigaRec - lar deg brenne opptil 130% av nominell kapasitet på en CD-R for de store prosjektene, eller ned til 70% på samme flate for bedre lesbarhet. 

PlexTools Professional 
- Plextor har alltid levert med en samling verktøy for entusiastene, som gir deg full kontroll over brenningen. 
Denne finner du også på www.plextools.com 

Distributør er EET. 
