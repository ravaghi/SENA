Dette gynger ikke slik det skal
Amaranthe mangler både en god melodinese og groove. 

ALBUM: 
Musikalsk låter det som svenske Amaranthe hører mer hjemme litt lenger øst i det nordiske landskapet. 

På debuten virker det nemlig som de har sugd til seg like deler inspirasjon fra finske Children of Bodom og landets andre storeksport, Nightwish. 
For litt eksotisk krydder har de reist over dammen og til Avenged Sevenfolds hjemtrakter, Huntington Beach, California. 

Resultatet er et velspilt, men akk så slitsomt metaldrama hvor de tre vokalistene Elize, Andy og Jake E uavbrutt krangler om oppmerksomheten. 

Metalcore og prangende power metal er ingen samkfull kombo på papiret, og dessverre for svenskene er den ikke mye bedre i praksis heller. 
Her druknes alt som kunne ha smakt av potente og svingende riff i sirlige keyboardtriller og statiske refrenger. 

Gjengen mangler både Nightwishs meloditeft og gyngefaktoren til Children of Bodom. 
