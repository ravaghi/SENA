Plateanmeldelse:Stephen Ackles - «For More Than Only Tonight» 

Ackles noe tull, detta. 

ALBUM: 
ROCK'N'ROLL Stephen Ackles «For More Than Only Tonight» (31daysrecords/Ess Engros) 

Ackles' fremføring av «Satan» på «Trygdekontoret» i fjor kan være den mest fjetrende sangprestasjonen noensinne kringkastet av det ellers rockfiendtlige NRK. 

Den var en gjenoppstandelse, og ingen skjønte det bedre enn artisten selv, som her kvitterer med sin beste plate. 

Telemarkingen har for anledningen helt parkert boogie woogie-pianoet sitt. 
Dette er vokalisten Stephen Ackles' album. 

Og hvilket! 
Elvis- og Orbison-ballader, Stones-rock, cajun og - jepp, «Satan» selv. 
Eksellent akkompagnert, levende, pustende produsert. 

En triumf for ham. 
Og en av de absolutt beste platene i sin sjanger du vil få høre i år. 

BESTE LÅT: 
«In My Way» 
