Finnes han?
Enten er det en herlig historie, eller så er det årets bløff. 
En kanadisk playboy kalt Lewis skal ha spilt inn en plate i 1983, før han stakk av fra regningen. 

"L'Amour" ble så funnet på et loppemarked i Alberta og gitt ut på nytt i år, til overstrømmende mottakelse. 
Så dukket enda et album, "Romantic times", opp i Calgary. 
Platen ble nylig solgt for 11.000 kroner på Ebay, samtidig som plateselskapet også viste seg å ha funnet albumet. 
De åtte kuttene har uklar vokal, ulne synther og en saktegående trommemaskin. 
Drømmende som en godt påseilt Antony, over grensen til det urovekkende. 
Etter en omskrivning av Sinatras "Strangers in the night" blir det enda særere. 
Lewis Baloue, kanskje døpt Randall A. Wulff, skal visstnok være i live. 

Beste spor: 
"It's a new day", "So be in love with me". 
