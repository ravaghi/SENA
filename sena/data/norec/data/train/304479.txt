Denne gruppa har en av 2000-tallets beste vokalister
I hardrocksjangeren. 

ALBUM: 
Corey Taylor er utvilsomt en av de mest prominente hardrockvokalistene de siste ti årene. 
Mye takket være hans fleksible stemme og en suveren meloditeft, men også i kraft av sine kvaliteter som frontfigur. 

Stone Sour har alltid vært hans melodiøse hjem ved siden av Slipknots mer brutale virke. 
Stone Sours forrige plate «Audio Secrecy» var spekket med smekre ballader, men manglet et par nesestyvere. 
På «House of Gold & Bones Part 1» har kvartetten endeleig funnet balansen. 

«Gone Sovereign» starter ballet med bred beinstilling, høyt tempo og et insisterende refreng, før «Absolute Zero» smeller til med store groover og høy melodiføring. 
«The Traveleres» er den første av de obligatoriske men kjærkomne balladene. 

Dagens Stone Sour er kanskje oppsummering av det man forventer av et moderne hardrockband. 

Det er storslått og velspilt uten å miste verken bakkekontakt eller nerve. 
