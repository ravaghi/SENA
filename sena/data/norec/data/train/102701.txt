The Megaphonic Thrift - «The Megaphonic Thrift»
Gløtt i støyveggen. 

Den vestlandske indie-«supergruppens» debut, «Decay Decoy» (2010), var praktisk talt et (godt) Sonic Youth-album. 
Denne tar andre, mørkere og mer melodiske veier. 

Sangene bryter mer med hverandre, og mykes opp med produksjonsdetaljer: akustiske gitarer, piano, perkusjon, snodige elektroniske effekter. 
Bandet duver dunkelt, psykedelisk, gitarspillet er gjennomgående atletisk og oppfinnsomt. 

Utnyttelsen av mann/kvinnestemme-kombinasjonene er fortsatt effektiv. 

Nyskapende kan denne musikken ikke kalles i 2012. 
Men The Megaphonic Thrift hever seg godt over gjennomsnittet på en overbefolket arena. 

BESTE LÅT: 
«Broken Glass/Yellow Fingers» 

MORTEN STÅLE NILSEN 
