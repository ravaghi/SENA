Kylie:«Aphrodite» 

(Parlophone / EMI) 

«Tilbake til røttene». 
For langt tilbake. 

Noe av det mest forbløffende med Kylie Minogues «comeback»-album, «X» fra 2007, var at det i så forsvinnende liten grad dro veksler på den australske sangerinnen / hotpantsmodellens status som homseikon og dansegulvdiva. 

Feilen blir korrigert nå, på et balladeløst album med Madonna- og Scissor Sisters-produsenten Stuart Price i førersetet. 
Et kalkulert forsøk på å montere et Kylie-album som «alle» vil ha. 
Men i overkant regressivt, dessverre. 
«Aphrodite» blir barnslig og pinlig rosa i forhold til den spartanske, sexy musikken på det beste albumet hennes, «Body Language» (2004). 
Og sjelden har stemmen hennes vært spakere. 

BESTE LÅT: 
«All The Lovers» 

MORTEN STÅLE NILSEN 
