Asics Gel Barranca
En joggesko i forkledning. 
Det er denne walking-skoen fra Asics. 

Materiale/konstruksjon: 
Nesten hele skoens overdel er i svart nubuck-lær. 
Det gir et aerobic-liknende utseende. 

LES OGSÅ: 

Ikke noe kunststoff her. 
Men tykk såle og lav hælkappe gjør at skoen minner om en løpesko. 
Ikke Gore-Tex. 

Passform/stabilitet: 
Disse skoene gir en svært myk tur. 
Sålen er tykk og relativt myk, noe som passer til turer i lettere terreng. 
- Som en gammeldags turnsko, sa hun 

Skoene sitter litt løsere på foten enn andre sko. 
Sidestabiliteten er mindre god, og hælen får lite støtte i ulendt terreng. 
Dette er ikke skoene for deg som har svake hæler. 

Damemodellen var passe i bredden, men noe kort i lengden. 
Den kvinnelige testeren måtte helt opp fra 38 til 39 ½ for å finne noe som passet. 

Støtdemping: 
Støtdempingen er solid. 
Skoene har Asics GEL både i hæl og forfot. 
I mellomsålen brukes Duomax, også det et materiale som brukes i Asics- løpesko. 

Teknologien fra Asics' feirede løpesko gjør at skoene ikke bare kan brukes til markaturer med vandrestaver, men også til lettere løping. 

Noen ren løpesko er dette likevel ikke. 
Skoene er bygget opp for å passe til bevegelsesmønsteret til en som går. 

Temperatur: 
Læret er alene. 
Skoens overdel har verken Gore-Tex, kunststoff eller lett netting (mesh). 
Det blir tett og dermed svært varmt rundt foten på solfylte sommerdager. 

- Så varmt at det var nesten skummelt å ta den av i selskap med andre folk, sa hun. 
Hun la til: 
- Den holder nok varmen når jeg en dag i november skal tråkke en tur i marka. 

Vanntetthet: 
Vanntette sømmer, sier Asics. 
Det hjalp ikke mye. 
Etter en kjapp spasertur i regnvåt myr trengte vannet inn i skoene. 
Det tok 40 sekunder før direkte dusjing mot skoenes fremre overflate førte til vann i skoene. 

Såle-/sålegrep: 
Sålen tar middels godt tak i underlaget. 
Grepet kan sammenliknes med det du får med løpesko for terrengbruk. 

Ikke Vibram-såle. 
Solid demping til tross - skarpe steiner merkes litt for godt mot foten. 
Grunnen er at selve sålen ikke er særlig stiv. 

Utseende: 
Aerobicsko, gryntet kollegene. 
Selv om skoene ikke er beregnet for aerobic, sier utsagnet mye. 
Skoene har et lett feminint preg. 
Hun likte det. 
- Fin, enkel og sort, sa hun. 

Gå-følelse: 
Solid støtdemping gjør det godt å gå med skoene på asfalt, grus- og skogsveier. 
Helt greit, liksom. 

Fjell-Kjell sier: 
Vi prøvde å løpe med skoene. 
Det var uproblematisk. 
Men dårlig hælstøtte gjør at vi ikke ville turt å gå røffe fjellturer med dem. 

By-Gry sier: 
Aerobic i skauen? 
