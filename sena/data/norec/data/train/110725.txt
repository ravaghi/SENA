Helge Lien trio «Hello Troll»
Norsk jazzliv har de senere år frembrakt mange pianotrioer av internasjonal klasse. 

Helge Lien trio er en av dem. 
Med tittelen {ldquo}Hello Troll{rdquo} og et coverbilde fra skogene ved Moelven tatt av kapellmesteren selv, skulle man kanskje tro at det er nordisk fjelljazz som står på repertoaret, men Helge Lien, Frode Berg og Knut Aalefjær skriver seg inn i et internasjonalt uttrykk. 
I den rytmisk eggende åpningen {ldquo}Gamut Warning{rdquo} leker Lien med strengene, mens {ldquo}Trozee{rdquo} gir dansende brasilianske assosiasjoner. 
Også det romantiske uttrykket får slå ut i vakker blomst, som i {ldquo}It is what it is, but it is.{rdquo} Trioen er svært samspilt, Liens komposisjoner har sterke ideer, i vekslende fokus på melodi, groove og klang. 
En helstøpt og variert utgivelse fra en trio med særpreg. 

CARL PETTER OPSAHL 
