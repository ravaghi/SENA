El Cuero:«From Mountains To Sand» 

(EMI) 

All Men Brothers Band. 

La oss bli ferdige med brødre-greia med en gang; i El Cuero spiller Brynjar og Håvard Takle Ohr. 

Platen er produsert av Lars Håvard Haugen som spiller i hobbybandet Whipping Post med Hellbillies-bror Aslag - en bandtittel tatt etter en klassisk Allman Brothers Band-låt. 

Alt kan høres på El Cueros tredje fulltreffer, hvor førstelåten heter «Fillmore» etter Allman-brødrenes yndlingsklubb i San Fransisco. 

Haugen gir kristiansunderne nemlig en deilig, laidback impro-følelse av det legendariske sørstatsbandet. 

Ikke nok med det - her florerer de gode låtene, varmt innpakket i organisk lyd, luftige harmonier og skarpe gitarsoli. 

Neil Young-faktoren er nedtonet, og El Cuero står frem som et helstøpt rock-band. 
Sommerens festivalfavoritt? 

BESTE LÅT: 
«I'm On My Way» 
