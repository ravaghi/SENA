L eague of Evil Format: iPhone Pris: 17,-
«League of Evil» er mitt nye favorittspill til iPhone. 
Det ser ut som et gammeldags plattformspill, men byr på kjempekorte baner som er eksepsjonelt vanskelige. 
Det betyr at du må spille helt perfekt i omtrent 30 sekunder av gangen, og at du må spille hvert nivå 20 ganger før du klarer det. 
Minst. 

Og det er avhengighetsskapende og moro. 
Man skal kanskje ha et visst masokistisk gen, for etter hvert blir dette på kanten til umulig. 
Men for de av oss som liker en real utfordring av typen «N+» og «Super Meat Boy», er dette definitivt verdt en titt. 
