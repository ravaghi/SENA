D-Link DCS-5222L nettkamera
Kameraet som kan overvåke hele rommet. 

I dag er det enkelt å installere overvåkingskameraer som du kan sjekke uansett hvor du er i verden, bare du har tilgang til internett. 
Det eneste du trenger er en ruter og en nettforbindelse som står på kontinuerlig, så kobler du kameraet rett i ruteren. 

Slike kameraer har innebygd webserver og programvare som kan registrere forskjellige typer aktivitet og melde fra via epost. 

Men for å dekke hele området trenger man som regel flere kameraer. 
D-Link har imidlertid en smart løsning som gjør at du kan klare deg med ett. 

I løpet av sekunder kan andre skjult overvåke hva du skriver og ser på skjermen din. 
Og i verste fall tømme nettbanken. 

DCS-5222L 

Dette kameraet har motorer, som kan dreie kameraet både vertikalt og horisontalt, nesten 360 grader. 
Derfor kan du klare deg med ett kamera i stedet for to eller flere, avhengig av rommet som skal overvåkes. 

Kameraet ser ut som et miniatyrmodell av et observatorium eller som en bitteliten utgave av roboten R2D2 fra StarWars, avhengig av øynene som ser. 

Selve foten har tilkoblinger for nettverk, strøm, sensorer, lyd ut og ekstern WiFi-antenne. 
Det er også en intern antenne, så den eksterne er bare nødvendig der det er ugunstige forhold. 

Kameraet har en oppløsning på 1280 x 800 punkter og en lysfølsomhet på 1,5 lux. 
Det har også IR (infrarød) sensor og LED og kan "se" i mørket opptil 5 meter. 
Kameraet viser sort/hvitt i nattmodus/IR- 

Kameraet kan dreies 170 grader i begge retninger, og fra 90 grader opp til -25 grader ned. 

Opptak gjøres på et mikroSD kort som sitter i foten. 

Installasjon 

Kameraet kan kobles til med kablet eller trådløst nett. 
Du kan bruke WPS hvis ruteren har dette, hvor du bare trykker inn WPS-knappen på kameraet, deretter WPS-knappen på ruteren. 
Så vil de finne hverandre. 

Du kan også kjøre installasjonsprogrammet fra CD som følger med, eller koble til en nettverkskabel og dobbeltklikke på ikonet som dukker opp i oversikten over nettverksenheter i Windows. 

Det finnes også et styreprogram som heter DView Cam, men det fikk ikke kontakt med kameraet vi testet, annet enn å registrere at var tilkoblet. 
Statusen "Frakoblet" var alt det viste. 

Men du kan sett opp både varslingsområder hvor kameraet skal sende beskjed når det er bevegelser og alt annet direkte fra web-grensesnittet i selve kameraet. 

I bruk 

Fra web-grensesnittet kan du gjøre alle innstillinger inkludert sette opp varsling når det er bevegelse. 
Opptak fra SD-kortene kan også lagres lokalt på maskinen. 

Du kan også sjekke kameraet fra en mobil eller hvilken som helst maskin med nettleser etter at du har opprettet en konto og registrert kameraet på mydlink.com. 
Vi lastet ned appen mydlink lite til vår iPhone, og fikk umiddelbart kontakt med kameraet. 
Da kunne vi fjernstyre kameraet i alle retninger ved å trykke på pilene og få full oversikt. 

Men bildekvaliteten var vi ikke imponert over. 
Den er tilstrekkelig til å trigge varslinger og gi en oversikt, men selve bildekvaliteten er vesentlig dårligere enn Logitech sine kameraer som vi har testet tidligere. 

I tillegg var det mye fram og tilbake med Java. 
Webgrensesnittet påsto hele tiden at vår versjon av Java var utdatert, til tross for at den var nettopp lastet ned og installert. 
Ny installasjon hjalp heller ikke. 
Vi liker ikke Java. 

Konklusjon 

Kameraets styrke er at det kan fjernbetjenes og dekke et stort område, pluss at det er relativt greit å sette opp for de som tåler å måtte fikle litt. 

Men bildekvaliteten er ikke helt topp, selv om den kan være tilstrekkelig for varsling. 

D-Link DCS-5222L 
