Arly Karlsen:«Sweet Honky Tonk» 

(ComeSourse Media) 

Soloplate nr. tre fra sørlendingen som gir lytterne en god musikalsk opplevelse. 

Dette er en jevnt bra og variert plate med tradisjonell country. 
Arly Karlsen, som nå bor på Birkeland i Aust Agder, presenterer en kombinasjon av egne sanger og kjente countryslagere. 
«Things», «From A Jack To A King» og «The Gambler» hører til sistnevnte kategori. 

Bortsett fra «Norway USA» er alle sangene på platen på engelsk. 
Karlsen har god stemme, han er tro mot tradisjonene og han har fått en gjeng med meget dyktige musikere til å kompe seg på dette albumet. 

«Sweet Honky Tonk» vil glede dem som liker tradisjonell country. 
