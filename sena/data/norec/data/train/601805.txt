Krampetrekninger fra en døende karriere
Megadeth regnes som en av de fire store bandene bak skapelsen og populariseringen av trash metal-sjangeren sammen med Metallica, Slayer og Anthrax. 
Men storheten er langt fra til stede på deres nyeste album "Super Collider" – ja, man må til og med lete lenge etter noe som i det hele tatt kan sammenlignes med trash metal.Albumet er et bevis på at hovedpersonen Dave Mustaine har gitt opp for lenge siden, og at dette kun er krampetrekninger for å få enda litt mer penger skvist ut fra en døende musikkarriere. 
Tekstene hans er banale og uinteressante, og vokalprestasjonene er energifattige og middelmådige. 
Bandet gjør ingen større innsats med uoriginale og harry arrangement som minner mer om kjedelig heavy rock enn trash metal. 

Dette er enda et skuffende album av ett band som har sine beste år bak seg, men som har for liten respekt for seg selv til å gi opp helt enda. 
