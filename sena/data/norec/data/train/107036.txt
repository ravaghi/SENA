Krim-krams på glattisen
Regi: 
Harald Ramis. 
Med: 
John Cusack, Billy Bob Thornton, Connie Nielsen, Oliver Platt, Randy Quaid.Amerikansk. 
Krimkomedie - 15 år, egnet voksne. 

Meget hardbarket krimkomedie bruker straffbart lang tid på å komme i gang. 

Det er mye og godt folk i denne uskikkelige kriminalkomedien. 
Og en komplisert historie, spunnet omkring en loslitt og skurkaktig advokat og hans kompanjong. 
De gjennomfører et skikkelig kupp mot en mafia-boss, og planlegger å komme seg av gårde i god tid før de kan oppdages. 

Hadde det bare ikke vært for et livsfarlig hålkeføre, en forelskelse, noen liter sprit, noen strippere, grov vold. 
Og slikt. 

Som opplevelse ligger filmen stille som et lik i over en time. 
Først mot slutten tar den fart. 
Altfor sent. 
