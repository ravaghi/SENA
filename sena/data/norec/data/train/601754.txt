Retrometal med potensial
"Nocturnia" er navnet på debutalbumet til stonermetal-bandet Pelagic fra Trondheim. 
Bandet har gjort en rekke konserter i trønderbyen den siste tiden, og er nå klar for å erobre resten av Norge. 

Med inspirasjoner fra gamle heavy metal-legender som Black Sabbath, har den unge gjengen skapt et retro sound. 
Pelagic imponerer med fengende og heftige gitarriff og en god dose avansert trommespill 
Det er tydelig at her er det snakk om musikere som har potensial til å nå langt.Dessverre ligger melodilinjene sounden i vokal et lite hakk etter. 
Det blir for nasalt og tilgjort med vreng på stemmen som nesten trår over grensen til harry – spesielt på tittelsporet. 
Mixen, eller lydbildet til albumet er heller ikke av det optimale på alle låtene. 
Men som debutalbum er det bra levert av et lovende band som vi forhåpentligvis får høre mer fra i fremtiden. 
