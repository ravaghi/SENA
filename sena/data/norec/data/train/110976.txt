Bob Marley And The Wailers
(Tuff Gong / Universal) 

Siste reggae i Pittsburgh. 

To dager før det som er dokumentert her, den siste konserten han holdt, kollapset den kreftsyke Marley under en joggetur i Central Park i New York. 
Bandet skynder seg gjennom ulmende «Jamming» og «Exodus». 
Lyden er spiss, tynn (og blir verre mot slutten) - helt uten den sensuelle dybden reggaemusikk ideelt sett skal ha. 
«Live Forever» er ingen match for de to konsertalbumene Marley ga ut mens han levde - sjelfulle «Live!» (1975) og den mer oppjagede «Babylon By Bus» (1978). 
Men platen besitter en åpenbar affeksjonsverdi du skal være bra kjip for å kimse av. 

BESTE LÅT: 
«The Heathen» 

MORTEN STÅLE NILSEN 
