Retrofantomet slår til igjen
Chris Isaak har alltid vært retro, og her er han det til gagns. 

ALBUM: 
Chris Isaak må være lat, eller så har han mistet evnen til å skrive låter. 
Hvorfor skulle han ellers spille inn en rekke gamle og stort sett velkjente låter - pluss én ny - uten å gjøre noe mer med dem enn å spille dem akkurat som heltene gjorde i 50-åra? 

Sun Studio Utgangspunktet er greit nok, og det er ikke noe å si på autentisiteten. 
Isaak har alltid vært inspirert av artistene og rockabillymusikken som blomstret under produsent Sam Phillip' vinger i Sun Studio i Memphis i dette magiske tiåret for musikken: 
Johnny Cash, Elvis Presley, Roy Orbison, Carl Perkins og Jery Lee Lewis. 

Derfor har han spilt inn 27 gamle låter og én ny i samme stil, «Live It Up». 
14 av låtene fås på en enkel cd og ytterligere 14 på en «Collector's Edition». 

Isaak har til og med vært i Sun Studio for å spille inn deler av albumet. 
Her er låtperler som «Ring of Fire», «I Forgot To Remember 
To Forget», «Great Balls Of Fire», «It's Now Or Never» og «Walk The Line». 

Med hjertet Med seg har han blant annet et par av musikerne som har vært med ham nesten helt siden starten i 1985. 
Det låter pent som bare det, men jeg kan ikke finne så mange grunner til at vi ikke heller burde høre disse låtene med originalartistene - annet enn at han åpenbart har lagt hjertet sitt i dette prosjektet. 

«Wicked Game» 
Isaaks siste album har som regel vært bleke kopier av det beste han har gjort. 

For - det er bare å innse at han aldri er blitt bedre enn den smektende balladen «Wicked Game» fra 1989 - en singel som ble en gedigen hit særlig etter at David Lynch tok den med i filmen «Wild At Heart» året etter. 

Best her er det ordinære albumets siste spor, «My Happiness», en duett med den unge og lovende countryartisten Ashley Monroe. 

Mindre kjent «Collector's Edition»-delen med ytterligere 14 låter betyr med få unntak betyr mer av det samme. 
Det vil si, den er noe mer interessant - fordi låtene er mindre kjente og derfor ikke blir overskygget av originalen som i mange av de andre låtene. 
De lener seg også litt mer mot country og western swing. 

Best av disse er en kul versjon av «That Lucky Old Sun» og «My Baby Don't Love Me Anymore» med Elvis-musiker Scotty Moore som gjest. 
De burde absolutt vært med på det ordinære albumet - og er anbefalt nedlastingsmateriale. 
