Kreative voldsscener
Aldersgrense: 
15 år 

”Kingsman: 
The Secret Service” er pakket full av actionscener , voldelige sekvenser som er kreative, men grenser til det makabre, og nok vitser til å fylle et helt stand up-show. 
Humoren er enkel og pubertal og ikke alle vitsene fungerer like bra. 
Men filmen er absolutt underholdende. 

I England har det siden første verdenskrig eksistert en uavhengig, topphemmelig etterretningsorganisasjon kalt Kingsman, hvor det kun rekrutteres fra overklassen. 
Faren til Eggsy (Taron Egerton) var det første unntaket, men døde under opplæringen da Eggsy bare var 5 år gammel. 

Harry (Colin Firth) føler seg ansvarlig siden han rekrutterte ham, og gir sønnen farens tapperhetsmedalje med et telefonnummer bakpå. 
Eggsy glemmer aldri dette, og da han havner i trøbbel med politiet ringer han nummeret. 
Livet blir aldri det samme. 

I stedet for å takle småkjeltringer , må han nå overvinne den megalomane superskurken Valentine (Samuel L. Jackson) og hans dødelige høyre hånd Gazelle (Sofia Boutella), som har potensialet til å blir den kuleste skurken i år. 
Hva hun kan gjøre med benproteser er mildt sagt imponerende. 

Taron Egerton kommer garantert også til å bli lagt merke til etter denne filmen, mens de mer rutinerte skuespillerne går litt for mye på autopilot. 
