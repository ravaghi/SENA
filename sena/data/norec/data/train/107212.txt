Sean Paul:«The Trinity» 

(VP Records / Warner) 

Renskåret klubb-album fra Jamaicas store stjerne. 

Etter den vanvittige suksessen med «Dutty Rock» kunne Sean Paul ha falt for fristelsen til å lage enda en publikumsfriende plate med stor kommersiell appell, men det har han faktisk ikke. 
Istedenfor å leke med produsent-verdensstjerner, komme opp med geniale melodier eller skape klassiske hooks, rendyrker Sean Paul heller sin harde, klubbflørtende dancehall på en ganske så kompromissløs måte. 
Det gjør «The Trinity» til en mørkere plate enn forgjengeren, men den er til tider ekstrem dansbar og dessverre litt for lang. 
Men Sean Paul fortjener respekt for å gå den veien han selv vil. 
