Innbytterne snudde kampen for Sveits
(Sveits - Ecuador 2-1) 
Han har gjort det noen ganger, Ottmar Hitzfeld. 
En av VMs mest rutinerte trener gjorde to spillerbytter som han fikk betalt for. 
Og som reddet tre poeng for et ikke-imponerende Sveits. 

Admir Mehmedi hadde vært på banen i akkurat to minutter da han headet inn utligingen, etter corner fra Frickson. 
Haris Seferovic brukte litt lenger tid. 
Han kom inn etter 75 minutter, og bare sekunder før de tre overtidsminuttene var slutt, satte han inn vinnermålet. 

Det er nok Hitzfeld og byttene hans som får dagens overskrifter. 
Gjør du to slike bytter, og lykkes, blir du sett på som et geni i fotballen. 
Men Hitzfeld vet hva han gjør. 
Han har gjort det i mange år, vunnet alt som vinner kamp på klubblag, og kan være i ferd med å føre Sveits til sin beste VM-prestasjon på lang, lang tid nå. 

- Det var utrolig at vi klarte det, men laget hadde tro på seg selv selv om vi merket at 

kampen ble spilt på 1100 meters høyde. 
Vi var heldige som fikk en god start og tre poeng, sa Hitzfeld da han ble intervjuet etter kampen. 

Sveits var ikke spesielt imponerende før pause, der både banespillet og spesielt dødballene var langt under pari. 
Sju cornere, uten at noen av dem var farlige. 
Ni frispark, som om mulig var enda dårligere. 
Sveits hadde ballen mye (66 prosent ballbesittelse før pause), men det var Ecuador som scoret. 

Og der Sveits var svake på sine dødballer, brukte Ecuador en av sine få til å ta ledelsen. 
Venstreback Erazo, som hadde en meget god kamp, slo ballen perfekt inn - og der var Enner Valencia med hodestøt mens sveitserne sto og så på. 
1-0 til Ecuador etter 22 minutter. 

Bare et langskudd fra Xherdan Shaquiri var det Sveits klarte å skape av sjanser før pause. 

Men, på det åttende skulle det skje. 
Den åttende cornere fikk Sveits sving på, og den var presis fra Ricardo Rodrigues. 
Det var også headingen til innbytter Admir Mehmedi, som hadde vært på banen i nøyaktig to minutter da han headet inn utligningen for Sveits. 

Sveits hadde et par sjanser til å avgjøre kampen, men det samme hadde Ecuador. 
Og det så ut til å ende 1-1, som ikke hadde vært noen katastrofe for noen av landene, da dommeren lot Sveits få fordelen i en situasjon der han fint kunne gitt sveitserne frispark. 

Sveits kontrer på Ecuadors kontring, ballen spilles til Rodrigues som finner Seferovic, som kontant, elegant og nådeløst klinker ballen i mål - og gir Sveits en svært så god start på VM. 

VGTV sender direkte fra vårt studio i Akersgata i Oslo. 

Frankrike og Honduras er de to andre lagene i gruppe - følg oppgjøret fra kl. 21.00. 
