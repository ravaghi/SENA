Plateanmeldelse:Møster! 
- «Inner Earth» 

Vulkanutskudd. 

ALBUM: 
JAZZ/PROG 

«Inner Earth» 

Saksofonens renessansemenneske Kjetil Møster har for lengst mestret den enestående posisjonen som sentral figur i både jazz- og popbransjen. 
Sistnevnte reflektert ved å være hurtigvalg i kontaktlisten hos alle fra Röyksopp til King Midas og selvsagt som fast Datarock-medlem. 

På hans andre album på egen hånd har han med seg nesten hele Motorpsycho, men med Nicolai Eilertsen (BigBang, her i Elephant 9-hatt) på særdeles buldrekompetent bass. 
Man skal være rimelig fantasiløs for ikke å skjønne at det innebærer et nytt grep: 
Lavasmeltet prog. 
Tjuktflytende og seige greier. 
Selv om det er inndelt i låter er det nesten meningsløst å snakke om enkeltøyeblikk. 

Den indre kloden i albumtittelen blir mer bokstavelig i titlene, men den underlige lydlavaen som gurgler seg innovervendt i prosjektet er forbausende lite innadvendt. 

Åpningen er imitert digital, og helheten er nesten elektronisk ambient. 
Vulkaner er skumle saker, men sjelden har et utbrudd vært så velkomment som dette. 

BESTE LÅT: 
«Tearatorn» 

TOR MARTIN BØE 
