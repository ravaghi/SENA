Clas Ohlson 38–7355
Svakest ut i denne runden kommer laderen fra Clas Ohlson, for det er spesielt én «dealbreaker» her, og det er at laderen slår seg av når det trekkes for mye strøm ut av den. 

Dette opplevde vi flere ganger med to tilkoblede enheter, der de som regel ble ladet i noen sekunder før den slo seg av. 
Vi måtte derfor selv passe på at den ikke ble belastet for hardt ved å bruke de «riktige» enhetene og jevnlig slå den på igjen. 

Den slags burde ikke være til stede på en lader til 600 kroner (vel, ikke på noen ladere), så selv om Clas Ohlson scoret tredje best på kapasitet og jevnt over godt på strøm inn og ut, blir det jumboplass denne gangen. 
Holder du deg til å lade én enhet av gangen, derimot, fungerer laderen finfint. 
