Trine – «Spectrum (Say My Name)»
– 
Det sier litt om EDMens makt i dagens pop-musikk at denne låta først ble en hit da Calvin Harris remikset den. 
Trine er tilbake som den divaen hun trives mest som og gjør en mer enn hederlig innsats når vokalen eksploderer midtveis. 
Det er en vanvittig vrien vokal å få til, og Trine skjener litt frem og tilbake og er muligens ikke like stø som Florence Welch. 
Og kanskje er hun akkurat litt for mye opptatt av å få til det tekniske til at festen glemmes ørlite grann. 
Men de som har tvilt på stemmebåndene til Trine, bør ombestemme seg nå… 
