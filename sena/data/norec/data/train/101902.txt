Plateanmeldelse:Marte Wulff - «Utlengsel» 

Personlig inntil det private. 

Marte Wulff har blitt mamma, opplevd samlivsbrudd og flyttet hjem til Sørlandet fra Danmark. 
Det merkes svært godt på denne platen - innspilt med Kristiansand Symfoniorkester - som kretser rundt alle de vonde - og noen gode - følelsene ved slike dramatiske livsvendinger. 

Men Wulff klarer likevel å gjøre sine egne følelser allmenngyldige. 
Tekstene minner om ren prosa, men språket er til tider svært poetisk med originale bilder og metaforer. 

Musikalsk er melodiene hennes ikke alltid sterke nok til å trenge gjennom orkesterarrangementene, men på sitt beste tangerer hun sin tidligere pop-fingerspissfølelse og kan faktisk minne om sin «en gang i tiden»-samboer, Thom Hell. 

Et nesten fullt ut vellykket, ambisjonstungt prosjekt. 

BESTE LÅT: 
«30». 
