Diskotek «She Doesn't Even Look At The Dance Floor»
(Universal Music) 

Identitetsløst - med perfekte referanser. 

Diskotekgründer Jan Thomas Moen må ha vært hodestups forelsket i den britiske synthpop-scenen på nittitallet. 
Musikalsk kunne han - om mulig - vært sønnen til Neil Tennant. 
Eller Bernard Sumner fra New Order. 
Med en hjemlengsel til vårt eget a-ha. 

Alt høres hos Diskotek, men selve Diskotek hører vi ikke så mye av, dessverre. 
Ved å legge seg på en nesten kopistisk linje, mister gutta sin egen personlighet, tross catchy hooks og melodier. 
Diskotek er gode på å rendyrke gamle idoler, men meisler aldri ut sin egen fremtid på den litt for temperaturløse debuten. 

BESTE LÅT: 
«Heartbeat» STEIN ØSTBØ 
