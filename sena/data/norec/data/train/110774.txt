Blytungt
Kaizers Orchestra viste frem sitt maskineri fra en sjeldent velsmurt side i går kveld. 

KONSERT: 
Kaizers Orchestra STED: 
Enga PUBLIKUM: 
Ca. 5000 

Sjeldent var også overskuddet jærgjengen avslørte, anført av en sprudlende opplagt sirkusdirektør Janove Ottesen som pisket opp stemningen med sedvanlig humoristiske og selvsikre statements. 
Egentlig bare naturlig at han avsluttet hele konserten i liggende stilling blant publikum! 

Kaizers serverte en velkomponert anretning av gamle slagere og nyere låter fra sisteplaten «Maskineri». 
Etter eget utsagn er de nå oppe i rundt 560 konserter i karrieren, og det høres. 
Bandet har etter hvert blitt nærmest en levende organisme med tannhjulene i skjønn harmoni med hverandre. 
Dette gjør at bandet også låter tyngre enn noensinne - låter som «Apokalyps meg» og avsluttende «Maestro» har blitt rene oppvisninger i tung rockdynamikk. 

Kaizers Orchestra må med andre ord aldri avskrives! 
