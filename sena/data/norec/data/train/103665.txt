Franz Ferdinand «Franz Ferdinand»
(Domino Recordings) 

Vinterens nye hype i britiske musikkmedier, og den holder nesten. 

Franz Ferdinand kommer fra Glasgow og leverer med «Take Me Out» en helt fantastisk låt som i sin geniale enkelhet rett og slett er The Strokes med disco-bass. 
De samme to elementene er fremtredende også på resten av platen (ikke minst på «Darts Of Pleasure»), som i god indie-ånd er rufsete og enkelt produsert. 
Låtene holder langt fra mål hele veien, men Franz Ferdinands fascinerende blanding av rene popmelodier og new wavens ska-stakkato lydbilde skaper små mesterverk også i låter som «Auf Asche», «40 Ft» og «Michael». 
Jeg tror vi gjør lurt i å holde øynene åpne for disse skottene. 

STEIN ØSTBØ 
