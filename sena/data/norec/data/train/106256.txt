Gladys Knight:«Before me» 

(Verve/Universal) 

GENRE: 
STORBANDJAZZ 

Amerikanske Gladys Knight, best kjent for sitt samarbeid med The Pips, har tatt skrittet fra soul og r&b til storbandjazz på sin nye plate «Before me». 

Sammen med The Clayton/Hamilton Jazz Orchestra tolker Gladys Knight et dusin amerikanske jazzstandarder som artister som Dinah Washington, Billie Holliday, Ella Fitzgerald og Sarah Vaughan har gjort tidligere. 

Gladys Knight tolker disse sangene med stor innlevelse og musikalitet. 
Det vakre og velproduserte albummet bør appellere både til dem som tidligere har hatt soulartisten Gladys Knight som favoritt og til vokaljazz-diggere. 

«God bless the Child», «Stormy weather» og tolknigen av «Good Morning heartache» er tre sanger som i Gladys Knight-versjonene rager et hakk høyere enn de andre. 

Anbefalte kjøp: 
«God bless the Child» og «Stormy Weather». 
