Kjenner sin sjanger
First Aid Kit fortsetter der de slapp på "The lion's roar" i 2012. 

De svenske søstrene Klara og Johanna Söderberg har lagt sin elsk på tidløs americana, ledsaget av produsent Mike Mogis (Bright Eyes). 
Omaha symfoniorkester bidrar også, med arrangementer av Nate Walcott (Bright Eyes, Broken Bells, Rilo Kiley). 
Søstrene er nå begge kommet i 20-årene og velger å gjøre innholdet i tekstene mer personlige på plate nummer tre. 
Lengsel, ensomhet og melankoli er røde tråder. 
Musikalsk har de nærmest perfeksjonert den harmoniske countryballaden, og den ene sangen er omtrent like god som den andre her. 
Den eneste svakheten er mangelen på variasjon, så "Heaven knows" kommer som et frisk pust mot slutten. 

Beste spor: 
"My silver lining", "Stay gold", "Cedar Lane", "Shattered & hollow", "Waitress". 
