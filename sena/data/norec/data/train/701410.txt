Eventyrlig Tintin-animasjon
Utrolig sprek og vakker animasjon når Tintin blir Spielberg-film med voldsomme eventyr og sjørøvere og en oppsøkende gravejournalist uten sexliv. 

På eventyr med Tintin –Enhjørningens hemmelighet: 

(The adventures of Tintin). 
Amerikansk eventyr-animasjon.2011. 1 time, 47 minutter. 
11 år. 
Regi: 
Steven Spielberg. 
Med stemmene til JamieBell, Andy Serkis, Daniel Craig, Simon Pegg, Cary Elwes, 

Den streite, lowtech-sjarmerende gamle tegneserie-heltenTintin har ved skjebnens og Spielbergs felles tilskikkelser blitt tilhovedpersonen i en av de teknisk mest avanserte filmene som noensinne er laget. 

Animasjonene er ambisiøse som skaperverk og dikter virkeligeremennesker enn de som kommer frafødeavdelinger. 
De spiller dessuten bedre enn de organiske konkurrentene ogburde nok få sin egen fagforening. 
Som om ikke de perfekte figur-illusjonenevar nok: 
I tillegg har røvernes konge Spielberg pakka sitt skip med påfunn. 
Detgår ikke mange sekundene mellom hver gang handlingen kaster seg ut i etavsindig voksen-wow! 

Tintin er en kul helt. 
Han likner et ungdomsbilde av WayneRooney, han har så oransje hår at det ser mistenkelig økologisk ut – og han erantakelig mellom 12 og 22 år gammel. 
En seksuelt likegyldig ungkar med hund ien leilighet midt i storbyen. 
En tørr og barnlig grave-journalist i genser,idealistisk og pågående slik unge menn og journalister var i gamle guttebøker. 
I vår samvittighetstynga nåtid ble det visst sånn at skurkebildene i Tintins gamleeventyr var politisk ukorrekte. 
Mankunne ane konturene av etniske fordommer i tegneseriene. 
I vår tid bør skurkervære hvite, amerikanske forretningsmenn som slår konene sine og forurenserCanada. 
Spielberg har sterilisert historien, og i den nye Tintin vil ikkesamene en gang føle seg tråkka på skallene. 
Her synges ingen Ædnan. 

Det starter med at Tintin vil kjøpe en skutemodell på torjåi byen sin. 
Straks får han vite at det følger død med enhjørnings-skipet, ogetter hvert får han hjelp av snedige madhattere fra bowler-politiet siden en avdem blir skutt på trappa hans. 

Et smalt silkesvin kidnapper både guttungen og den oppvaktehunden til en gammeldags dampbåt, der meget handlingssentral kaptein sitterinnelåst og døddrukken på lugaren sin mens hans onde nemesis jakter på.. skaljeg si det? 

Skatt. 
En skatteformue, som ikke skal forveksles medformueskatt. 
Etter utrolige omkalfatringer og en hel sjørøverhistorie havneralle i Marokko, og for at ingen skal bli fornærma, er sjeiken en operaelskendegubbe som likner Martin Scorsese og smiler som en arabisk vår. 

Spielberg har på en måte gått den gamle Indiana Jones-stienmed veldig dyre sko. 
Visuelt utfordrende eventyrligheter haster på deg. 
Fuktigegamle lasteskip, veteranfly, ørkenvandring, bisarr kystby-action – og til sluttpå en slags barne-tv-kai og duell med heisekraner. 
Detaljene er deilige,koloritten steinkul, og de store barnas eventyronkel Steven klarer til og med ågjøre alkoholisme til en snedig humorsak. 
En film uten pauser. 

Jeg så 3D-versjonen, og den er så bra at det nesten er likebra som å se 2D-film. 

Følg meg på Twitter: 
@arilabra 
