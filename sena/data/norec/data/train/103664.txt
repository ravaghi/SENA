Indigo Girls «All that we let in»
(Epic) 

Ny voksenpopplate fra den amerikanske jenteduoen Indigo Girls. 

Amy Ray og Emily Salien har skrevet alle de elleve nye sangene på oppfølgeren til «Become you». 
Duoen har gode stemmer og har beholdt sin egenart med de tette, gode vokalharmoniene. 
Musikalsk er Indigo Girls inspirert både av pop, folk og rock, og serverer voksenpop som har viseelementer som det mest fremtredende. 

Indigo Girls har holdt på i over 15 år, og viser med sanger som «Perfect world», «Tether» og «All that we let in» at de fortsatt leverer melodiøs musikk som appellerer til godt voksne som er opptatt av den gode melodien. 

KURT BAKKEMOEN 
