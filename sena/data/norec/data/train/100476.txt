Led Zeppelin:«In Through The Out Door» 

Bandets siste album blir ofte tilskrevet Led Zeppelins usungne helt, bassist og keyboardist John Paul Jones. 
Sikkert er det at det er et album som leter « aktivt på jakt etter nye uttrykk der deler av «Presence» føltes som å stange hodet i en tykk murvegg av mørk smerte. 

Få av eksperimentene er hundre prosent vellykkede - albumets eneste klassiker, «In The Evening», er også dets mest typiske - men «In Through The Out Door» skisserer opp en mengde retninger gruppen kunne ha tatt dersom John Bonham hadde overlevd fyllekula som tok livet hans, ett år etter at denne ufrivillige svanesangen så dagens lys. 

Slik ble det altså ikke, og bandets fortsatt voksende legende har sikkert hatt godt av at Led Zeppelin aldri kom seg over i det, for overvintrede 1960- og 70-tallshelter, ofte svært ugjestmilde 1980-tallet. 

MORTEN STÅLE NILSEN 
