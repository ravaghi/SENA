Ikke ut av denne verdenen
Men surferne av Sandvikabølgen er derimot gledelig lekene på sin seneste singel. 

«Er Sebastian den nye Avicii», spurte VG i 2013 etter at Coucheron hadde fått amerikansk platekontrakt. 
I retrospekt er vel svaret, inntil videre, nei. 
Men det skal ikke benektes at han har vært en driftig fyr de siste årene, som toppet seg i 2015 da han hadde produsert én låt på det som ble Kehlanis Grammy-nominerte debutalbum. 

ARY, på sin side, har hatt en stødig oppadgående utvikling siden hun for alvor ble lagt merke til på by:Larm i fjor, og mottok senest forrige måned lovord fra Elton John selv i hans eget radioprogram på Beats 1. 
Slikt er ikke hverdagskost for noen nordmenn. 

Etter å ha produsert "High On The River Side" sammen , som kom tidligere denne sommeren, er det nå på’n igjen med "UFO". 

❤️ Elsker ❤️ 

Denne singelen er heldigvis ikke på langt nær så blass som nevnte forrige samarbeid. 
Tvert i mot er det tydelig at begge to har hatt det gøy med å spille inn låta. 
Det høres i hvert fall slik ut med tanke på hvor løsslupne de er, og det skaper god stemning. 
Litt fjasete, på et vis. 
Jeg liker også hvor kvikk beaten er, og at ARY viser nye sider av seg selv. 
Jeg kan lett se for meg «UFO» som lydsporet til en hipp, fargerik reklame for et nytt Apple-produkt, og jeg tipper at den er enda morsommere å oppleve live med et våkent publikum tilstede. 

? 
Elsker ikke ? 

På en annen side blir den noe ensformig i lengden. 
Når det andre verset begynner, har du egentlig hørt cirka alt låta har å by på. 
Den blir dermed for gjentagende, selv om den på slutten svinger innom noen mindre rytmiske variasjoner. 
Kanskje den skulle vært kortere? 
Jeg merket at jeg holdt på å miste interessen jo lenger den ble dratt ut, selv om det i utgangspunktet er relativt underholdende musikk. 
