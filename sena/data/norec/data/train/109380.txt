Plateanmeldelse:Moby - «Innocents» 

Er Moby halvfull eller halvtom? 

ALBUM: ELEKTRONIKA Moby «Innocents» (Little Idiot/Indie) Etter topptunge «Play» (1999) har Richard «Moby» Melville Halls karriere vært totalt meningsløs. 

Det er tross alt ikke behovet for matauk som driver en etter å ha solgt over 20 millioner. 

På sitt 11. album har han for første gang tatt med en produsent. 
Mark Spent har vært bortpå både Björk, Massive Attack og U2, men er vanskelig å merke i helheten. 

Vokalhjelp fra underlige og gråsprengte som Damien Jurado, Wayne Coyne og Mark Lanegan gjør derimot samtlige godt, og gir oss Mobys beste øyeblikk på 14 år. 

Resten er varierende filmatisk føleri og roter det til med låter som burde holdt seg på nittitallet. 
Men alt i alt: 
Nesten oppløftende. 

BESTE LÅT: 
«The Perfect Life» 

TOR MARTIN BØE 
