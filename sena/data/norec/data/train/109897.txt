Plateanmeldelse:Elbow 

Betydelige B-sider. 

ALBUM: POPROCK Elbow «Dead In The Boot» (Fiction/Universal) 

Britiske Elbow er belemret med pophistoriens kjedeligste bandnavn, men velsignet med en humanitet man må tilbake til Peter Gabriel - som sangeren Guy Garvey ofte minner om - for å finne maken til. 
Så sympatiske er de, at de på de regulære albumene sine balanserer helt på grensen til det forsoffent sentimentale. 
«Dead In The Boot» kaster lys på bandets mer eksperimentelle hjørner, og er en fin påminnelse på at Elbow er mer Radiohead enn Snow Patrol, tross alt. 
Noe her har B-sidens skisseaktige, uferdige karakter. 
Men to tredeler av materialet er fullt på høyde med bandets mer storslagne øyeblikk. 
BESTE LÅT: 
«Every Bit The Little Girl» MORTEN STÅLE NILSEN 
