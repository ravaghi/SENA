Test av Toyota Auris:En klassereise! 

Den nye generasjonen Toyota Auris har gjort et stort sprang når det gjelder opplevd kvalitet og kjøreopplevelse. 

Men, i kompaktklassen - der det selges flest biler i året, er fortsatt Volkswagen Golf sjefen. 

Aurisen - i bedre form enn noen gang - når fortsatt ikke opp til klasselederen, men har kommet seg betydelig lenger opp i «Golfstrømmen». 

Den er imildertid definitivt en meget god nummer to (sammen med Ford Focus). 

Hvem skulle tenke seg et skinntrukket dashbord på Toyota Auris, i et interiør der man tidligere stadig slo neglen i hardplast. 

Skinnet er standard på det høyeste av utstyrsnivåer, til 279.900 kroner. 
Omtrent 70 prosent av det anslåtte salgsmålet på 4700 biler i året vil være hybrid, tror Toyota. 

Med manuelt gir starter prisen på 208.000 kroner. 

Forrige Auris hybrid kom i 2010. 
Gudskjelov er en del av løsningene fra den modellen skrotet. 

** Senterkonsollen er tilbake til normalen. 
Borte er den hardplastpakkede og svært upraktiske buen. 

** Det er normal plassering av koppholdere, og ikke utbrett-holderne under luftdysene ytterst på hver side av dashbordet. 

** Det er normal plassering av håndbrekk. 
Det gamle brekket sto opp av senterkonsollen, en løsning vi forhåpentligvis aldri får se igjen. 

Ut fra det vi kan se av tallene fra Opplysningsrådet for Veitrafikken er Auris Hybrid prisgunstig mot konkurrentene (se tabell). 

Hemmeligheten ligger i et svært lavt fabrikkoppgitt CO2-utslipp,og dermed godt over 20.000 kroner lavere avgift enn for eksempel VW Golf. 

Ifølge leasingselskapet Autolease vil Auris 1,33 (Active 225.900 kr.) og hybrid stå seg best i bruktmarkedet. 
For Hybrid anbefales Executive (279.900 kr.). 
Metallic (4100 kr.). 

Årlige driftskostnader i treårsperioden er på rundt 4300 kroner, noe over snittet. 

Til sommeren kommer stasjonsvogn, som forventes å holde seg 2 prosent bedre i verdi enn femdørs. 

HER ER VÅRE VURDERINGER: 

Førermiljø: 
Gode seter. 
Fin sikt frem og til siden, noe dårlig bakover pga liten bakrute. 
Lav støy. 

Kjøregenskaper: 
Lettkjørt. 
Fin styring, passe stiv avfjæring. 
Markant bedre enn før. 
Motor trekker bra. 
Noe høyt turtall. 
Tilhenger ikke mulig. 

Plass: 
Bra foran, og greit i bagasjerommet. 
Litt trang mellom for og baksete, avhengig av setestilling foran. 
Noe lav takhøyde. 

Miljø: 
På papiret forbruk på 0,38 l/mil. 
Våre målinger viser snitt på 0,5 l/mil blandet kjøring på vinterføre. 
Vanskelig å kjøre kun elektrisk. 

Sikkerhet: 
Ny modell ikke kjørt i EuroNCAP, derfor ikke poeng. 
Få assistansesystemer for sikkerhet. 

Å eie: 
Autolease: 
Verditap som snitt. 
Markedsverdi e/3 år/45.000 km på 62 prosent av prisen (hybrid, med riktig utstyr). 
Nr 4 av 23 i NAFs eiertilfredshetsundersøkelse. 

Pris: 
Bra pris ift flere. 
Fabrikkoppgitt CO2-utslipp gir avgiftsgevinst. 

Design: 
Skarpere og penere i linjene og spiselig for de aller fleste innvendig. 
