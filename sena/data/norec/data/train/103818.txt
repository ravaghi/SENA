Vestre Aker Kammerkor m.fl.: Karstein S. Ærø:«Juleoratorium 

(egen) 

Bruksvennlig ny kirkemusikk med ordet i sentrum. 

Karstein S. Ærøs nye Juleoratorium er et fint tilskudd til den tradisjonsbundne, moderne kirkemusikken. 
På plate kan det bli noe stivt, og hele verket preges på godt og vondt av at komponisten gir mye plass til julefortellingen i form av ord. 
Men Svein Tindberg leser levende, Vestre Aker kammerkor klinger svært godt, og solistene Tone Braaten og Nils Arne Helgerød gjør en super innsats. 
Tonespråket minner om både Knut Nystedt, Egil Hovland og til tider John Adams, og om den melodiske åren til Ærø er litt svak, er arrangementene av kjente julesalmer desto flottere. 
Mange kirkekor bør kunne ta dette i bruk, med orgel, messing, piano og slagverk som kraftfullt følge. 
