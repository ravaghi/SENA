Gold Panda:«Lucky Shiner» 

(Notown / VME) 

Varmt og velsmurt maskineri. 

Det briljante, gjennomført lyttbare instrumentale elektronikaalbumet har blitt en sjelden fugl i platefloraen, og det er lett å tenke på konseptet som en nittitallsrelikvie - forbundet med en tid da det var innovativt å sitte på kaffebar med en partysvensk DJ borti kroken. 

Sånn sett er det noe herlig retrospektivt ved dette albumet fra den britiske produsenten Gold Panda. 
Men musikken er frisk og relevant. 
Dansevennlig, sofavennlig, helt klart i kontakt med den dunkle stemningen og puritanske renheten som preget tidlig amerikansk house og techno. 
Utpreget melodisk, med bruk av «østlig» krydder som aldri føles jalla. 
Nydelig. 

BESTE LÅT: 
«Same Dream China» 
