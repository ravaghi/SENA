Spillanmeldelse:«Final Fantasy Tactics: The War of the Lions» 

(VG Nett) 
Kampene fra «Heroes of Might and Magic» og spillestilen fra «Pokémon» i universet til «Final Fantasy?» 
Ja, det går nesten an. 

For det første: 
Det er ikke et nytt spill det er snakk om. 
Spillet er nemlig det samme som ble sluppet til PSP i 2007, som igjen er en oppdatert versjon av «Final Fantasy Tactics» fra 1997. 

Denne versjonen er til iOS, men historien er den samme: 
En historiker forteller om en hittil ukjent sannhet, og sår tvil om en nasjonalhelt. 
Den egentlige helten påstås å være en Ramza Beoulve, og det er gjennom å spille som Ramza at man får vite hva som egentlig har skjedd. 

«Final Fantasy Tactics: The War of the Lions» er ikke det vanlige mobilspillet man spiller litt på mens man venter på bussen. 
Her er det en interessant historie med et stort persongalleri og mange politiske intriger. 
Pluss på et valgfritt antall kamper, og du får mange timers underholdning som rettferdiggjør en høyere pris enn på andre mobilspill. 

Selve kampbildet er et slags modernisert sjakkbrett, der alle små detaljer teller - fra høyden i terrenget til hvilken retning man velger å forsvare seg i. 
Systemet for å lære seg nye ferdigheter er engasjerende, og det er gøy å se at den minste endring i formasjon eller ferdighet er det som snur en kamp fra tap til seier. 

Dessverre plages kampene av trege menyer og angrep. 
Det blir ikke bedre av iPhonens lille skjerm, som gjør menyvalgene minimale i størrelse. 
Disse irritasjonsmomentene dekkes til en viss grad av et solid lydbilde, men kampene er en så stor del av spillet at man risikerer å kjøre på autopilot gjennom de kun for å få progresjon i historien. 

Noen pustepauser fra kampene finnes heldigvis, i form av filmsnutter: 
De stilige animasjonene har en skyggeeffekt som om de blir tegnet foran øynene dine. 
Sammen med den gode historien gir disse et stemningsfullt spill, som riktignok svikter litt på spillbarhet, men henter seg inn igjen på sjarmen. 

PS: 
Spillet har en flerspillerdel som ikke er testet. 

FINAL FANTASY TACTICS: 
THE WAR OF THE LIONS Plattform: iOS Genre: 
Rollespill/Strategi Alder: 12 Anb. pris: 112,- Utvikler: 
Square Enix Utgiver: 
Square Enix 
Mer info 
