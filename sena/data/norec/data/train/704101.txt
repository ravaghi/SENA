Låtskriveren synger igjen
Matraca Berg ble blant de yngste inkludert i Nashville Songwriters Hall of Fame. 
Nå er hun 48, og i fjor gjenopptok hun sin egen karriere etter mange år som låtskriver for andre. 
På album nummer fem har hun med seg Kim Carnes og Emmylou Harris, og selv har Berg en utmerket stemme. 
Det er ingen grunn til å overlate sangene til andre, men på den annen side ga det henne fem amerikanske listetopper i løpet av samme år. 

Som sanger har hun et ekstra godt tak på countryballadene. 
Ikke minst "Foolish flower", der fela klager og den akustiske gitaren nøler, mens bassen kommer med dumpe drønn som fra torden langt borte. 
Hun er en flott forteller fra den mørke siden av livet. 

Beste spor: 
"Her name is Mary", "Foolish flower", "Magdalene", "Sad magnolia". 
