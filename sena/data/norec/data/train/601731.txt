Bedre på scenen
The return of Moving Oos (Sony) 

Per Borten og hans band Moving Oos er hakket bedre på scenen enn på plate. 
De tidvis lange 70-tallsinspirerte låtene til dette sjumannsbandet er som sist litt for lang. 
Det blir for drygt. 
Når vi skriver for langt uten der står særlig mye av interesse, kaller vi det for langhalm. 
Moving Oos er rockens langhalmband. 

Det skulle jo være slik på 70-tallet. 
Lange låter, lange instrumentalpartier. 
Grateful Dead hadde ofte en slik løsning. 
I tillegg ligner Moving Oos litt på band som Doobie Brothers og Little Feat, pluss litt The Who. 
Og selvsagt også på trøndervennene i Motorpsycho. 
Men Moving Oos har et stykke igjen til alle disse. 
Det låter til tider fett nok, men låtene er for det meste forholdsvis kjedelige. 
