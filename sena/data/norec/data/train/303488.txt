Kiss-gitarist uten bakkekontakt
Ace Frehley med jovial og underholdende tegneserierock. 

ALBUM: 
Det er ganske vrient å ikke like gode gamle Space Ace. 
Han er en notorisk fuck up, en kar som alltid gjør det vanskelig for seg selv. 
Men han gjør det med et smil. 

Ace var aldri den beste, verken på gitar eller som sanger, men karen har stil og karakter som få. 
«Space Invader» fremstår på mange måter som en slags hyllest til seg selv. 

Tittelkuttet, «Gimme A Feeling» og «Change» er dekadent New York-rock på sitt mest utadvendte. 
Bredbeint, humørfylt og herlig virkelighetsfjern. 
Som i alt annet, vet ikke Ace når han skal holde kjeft. 
Det blir nok av retningsløst tullball mot slutten, men det gjør ikke så mye så lenge man selv kontrollerer stoppknappen. 

Som han selv sier i tittelkuttet: 
«Give it up for the space invader». 
Ace is back and I told you so. 
