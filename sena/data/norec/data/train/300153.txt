Alle gode ting er ikke alltid tre
Nedskjæringer i medlemsrekken gir kreativt oppsving for Brooklyns Chairlift. 

ALBUM: 
Hipstertrioen Chairlift har blitt en duo siden sist, et eksempel på at nedskjæringer ikke nødvendigvis alltid er et onde. 

Debuten «Does You Inspire You» hadde sine dødpunkter - ganske mange egentlig - noe duoen ser ut til å ha tatt tak i på et bandmøte før album nummer to. 

Der debuten ikke gikk av synthveien for å låne fra mer tvilsomme kilder som Moderen Talking, smyger «Something» seg med større hell inn et sted mellom Eurythmics og nyere drømmepop av typen til Beach House. 

Vokalist Caroline Polachek viser større spennvidde, og også Patrick Wimberly utøver større finesse med instrument- og knottebruk. 

En indikasjon kommer først via detaljsterke «Wrong Opinion», før låta om liksomsykdommen «Amanaemonesia» og tilslutt florlette «Frigid Spring» gruser alt av gammel tvil. 
Nye Chairlift kan fort bli et sterkt vanedannende middel i tiden fremover. 

Denne anmeldelsen sto på trykk i papirutgaven 27.01.12. 
