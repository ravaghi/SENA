Sierra Hull:«Daybreak» 

Sierra Hull: 
«Daybreak» 

(Rounder / Universal) 

Ungdommen nå til dags! 

Tennessee-jenta Sierra Hull ga ut plate som tiåring, fikk Alison Krauss (selv en barnestjerne i sin tid) som mentor som elleveåring, signerte med mektige Rounder Records som trettenåring og er nå - i den uhyrlige alder av nitten - klar med sin andre plate med feiende tradisjonsmusikk. 

Ikke bare har Hull en stemme som drypper av søt honning og vakre magnoliablomster, men hun er også en formidabel og allerede utviklet låtskriver med et bluegrassuttrykk som spenner fra western swing til nydelige popperler som i tittelsporet. 

Samtidig plukker hun raskere og stødigere på mandolinstrengene enn de fleste. 
Hør bare instrumentalen «Bombshell» for å bli overbevist! 
Deretter - hør resten og bli like overbevist! 

BESTE LÅT: 
«All Because 
Of You» STEIN ØSTBØ 
