Ardittikvartetten:Ole-Henrik Moe: 
Vent 
- Litt - Lenger 

(Aurora 

Norsk strykekvartett med tekniske Arditti. 

Ole-Henrik Moes strykekvartett «Vent Litt Lenger» er et spennende verk, formmessig og klanglig. 
Det er en slags syklus som starter med en langsom sats, «Vent», der bølger av ørsmå endringer driver musikken. 
Uttrykket blir mer statisk og ikke minst sterkere og mer voldsomt i mellomsatsen «Litt». 
Og i den avsluttende «Lenger»-satsen spiller komponisten selv på en ekstra fiolin, og det legges på enda større kraft og klanglig energi. 
Dette er et verk som rommer mye, og som spiller på utrolig mange klangmuligheter. 
Selveste Ardittikvartetten, en av verdens mest kjente kvartetter for fremføring av samtidsmusikk, spiller. 
Kvartetten er imidlertid også en smule herostratisk berømt for sitt mekaniske, teknisk avanserte, men ikke alltid like musikalske spill. 
Det preger også denne utgivelsen. 
Verket er vidtspennende og interessant. 
Men fremføringen virker for mekanisk, og dermed blir ikke musikken så engasjerende som den kunne ha blitt. 
Men musikken som sådan fortjener all ære. 
