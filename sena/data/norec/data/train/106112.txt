Tord Gustavsen:«Being There» 

(ECM) 

Ikke så umiddelbar som sist, men ikke mindre vakker. 
Bare litt mer krevende. 

Åpningslåten «At Home» er på mange måter svært representativ for årets utgave av Tord Gustavsen. 
Her starter han i den klassiske musikken, men inviterer lytteren sømløst inn i jazzklangenes store, melodiøse rom senere i samme låt. 
Det er dette spennet Gustavsen fikser så bra og så naturlig, samtidig som de kontemplative og minimalistiske lydflatene blir effektivt kontrastert når tempoet jages opp av bassist Harald Johnsen og trommis Jarle Vespestad bak Gustavsen selv. 
Det er uendelig mye vakkert i Tord Gustavsens musikk, ikke minst også i luften mellom hans egne anslag på tangentene. 
Det fordrer bare at du lytter godt nok til å oppdage denne skjønnheten. 
ANBEFALTE KJØP: 
«Where We Went», «At Home», «Blessed Feet», «Vesper» og «Wide Open». 

STEIN ØSTBØ 
