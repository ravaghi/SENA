Safariari:«Goa Way» 

(Trust Me Records) 

Et overflødighetshorn av lekne innfall. 

Safariaris «Goa Way» er nesten en oppfølger av Fred Balls flotte Pleasure-prosjekt i fjor høst - variasjonen, lekenheten og pop-teften er nemlig identisk. 
Jon Kristian Furuheim viste gode tendenser allerede med debuten «Zebra Knights» for to år siden, men her - denne gangen i enda nærmere samarbeid med Magnus Abelsen fra Remington Super 60 - får han fullklaff. 
Det åpner forsiktig med indie-basert synth-pop på «Glitter Out», men senere bretter Furuheim ut flotte pop-melodier både i metal, new wave og retrorock-drakt. 
På «Satanizer» og «Love No Other» høres Safariari ut som Primal Screams snille lillebror! 
Og så serverer de oss en flunkende ny sommerlåt: 
«Need Your Love» bør plukkes av norsk radio momentant! 
