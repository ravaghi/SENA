Chip Taylor & Carrie Rodriguez:«The Trouble With Humans» 

(Train Wreck/Playgrounnd) 

Bakgårdsversjonen av George Jones & Tammy Wynette 

Som artist har Chip Taylor aldri vært på skuddhold av det store publikumet, men er mannen bak The Troggs' kanonhit «Wild Thing» og atskillig andre slagere. 
Mindre kjent er det at han faktisk er lillebroren til skuespilleren Jon Voight, og at 63-åringen de siste årene har gitt ut en rekke meget hørbare plater. 
Dette er plate nr. 2 sammen med unge Carrie Rodriguez - og er en samling passe rufsete og usedvanlig hyggelige bakgårdscountry-låter som rett og slett gjør høstmørket litt bedre å komme gjennom! 

ESPEN OLSEN LANGFELDT 
