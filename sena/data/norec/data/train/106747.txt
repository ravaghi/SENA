Björn Rosenström:«Syster Gunbritts hemlighet» 

(Rosenström Musik) 

Det er neppe tilfeldig at Björn Rosenström kommer med ny plate midt i russetida, ettersom det er den humoren - kjønnsorganer og fest - som har gjort svensken til noe av en kulthelt i Norge de siste årene, både blant russen og tidligere russ som strever med å bli eldre, men som fremdeles har penger nok til å skyve svensken inn på VG-lista. 
Men det som en gang var et morsomt fenomen, er for alvor i ferd med å bli utvannet. 
Både tekster og melodier er av det aller enkleste slaget og det er et konsept Rosenström har gjentatt til det kjedsommelige etter hvert. 
Og gjentagelsens kunst har vel strengt tatt aldri vært en kunstart. 
