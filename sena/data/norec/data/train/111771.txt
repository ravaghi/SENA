Øyafestivalen:Vampyrer i solskinn 

De trives best i mørket, sies det. 

KONSERT: 
Vampire Weekend STED: 
Øyafestivalen, Oslo PUBLIKUM: ca. 4000 AKTUELL CD: Ny plate senere i høst 

Indieheltene fra New York hadde en forrykende forstilling på Hove i fjor, godt over midnatt - og i går ble det tydelig at dét er deres «prime time». 
Inntrykket er blekere i ettermiddagssolen. 

Selv med knivskarp lyd er det mindre glød over de mange afroinspirerte perlene fra debuten deres. 
Det nye materialet de serverer virker omtrent like corny som det gamle, kanskje hakket mer dansbart, men bidrar i hvert fall til mer entusiasme fra scenen. 

«Oxford Comma» og «Walcott» løfter inntrykket mot slutten, og Vampire Weekend kan i hvert fall ta til seg at en dårlig dag på jobben for dem fortsatt er helt kurant å stå og se på. 
