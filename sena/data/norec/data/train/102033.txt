Plateanmeldelse:Rune Rudberg Band - «Tro» 

Troverdig. 

51-åringens siste plater har vært engelsk kraftcountry. 
Hans første norskspråklige siden 2000 er i så måte noen steg tilbake - selv om det åpner nesten Taylor Swift-friskt. 

Mest fordi åpenbare harmoniskifter og språklige bilder i møte med voldsomme følelser langt utenpå gitaren er mer komplisert på norsk. 

Man kan selvsagt lure på hvorfor «Seven Spanish Angels» har fått lokal gjendiktning, siden den ble covret på fjorårets «Gone Country», og hvor lik 
«Ta det neste flyet hjem» er «If Tomorrow Never Comes». 

Dessuten kan man henge seg opp i at temaet til parkeringsvaktsitcomen «Bot og Bedring» har blitt en låt. 

Men i denne sjangeren er Rudberg dyktig, om man dropper kynismen. 
Tror jeg. 

BESTE LÅT: 
«Du sa» 
