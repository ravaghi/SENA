Plateanmeldelse:Hege Brynildsen 
- «Till Harry» 

Norsk på svensk. 

Det er sjelden norske artister tar i bruk svensk for å formidle sine tanker. 
For Haldens Brynildsen ble det forløsende; tekstene hennes fant seg ikke til rette før hun oversatte dem. 

Hun har et kritikerrost album bak seg, der hennes vokal og jordnære countrytilnærming brakte tankene til både Gillian Welch og Dolly Parton. 

Her beveger hun seg mer mot skillingsvisetradisjonen (og den svenske visetradisjonen), noe både historiene - noen ganger farlig nær hverdagslig prosa - og stemmen hennes nyter godt av. 

Stemmen, ja. 
Den er skjørere enn et siv, men likevel med en forunderlig kraft under den tilsynelatende spinkle tonen. 
Og akkurat sterk nok til at du blir trollbundet ved flere anledninger også denne gangen. 

BESTE LÅT: 
«Lilla ängel» 
