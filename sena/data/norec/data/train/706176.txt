Da livet falt i grus, skrev Nicki Blum sanger om det
En av de mer hudløse oppbruddsplatene som er lagd. 

Nicki Bluhm: 
"To rise you gotta fall" (Compass/Border) 

Da Tim Bluhm fant seg en annen, mistet Nicki Bluhm sin mann, mentor og bandkollega. 

Hun hadde vært frontfigur i The Gramblers i seks år, og bruddet har ikke gått smertefritt for seg. 
Hun kaller sangene på solodebuten for samtaler og ord hun aldri fikk sjansen til å si. 
Deretter kommer den livreddende renselsen etter tragedien. 

Hun har nå forlatt San Francisco til fordel for Nashville, mens albumet er innspilt i Sam Phillips-studioet i Memphis med Matt Ross-Spang (Jason Isbell) som produsent. 

Det åpner med "How do I love you", skrevet mens det ennå var håp. 
I "Battlechain rose" avsløres svik og bedrag, mens tittelkuttet "To rise you gotta fall" handler om å reise seg igjen. 

Ryan Adams har bidratt med råd på "Something really mean", mens et naturlig covervalg er Dan Penns "I hate you". 

Dylan-gitarist Will Sexton og tidligere Wilco-trommis Ken Coomer er med på en countryplate verd en tåre eller ti. 

Beste spor: 
"How do I love you", "Something really mean", "You stopped loving me" 
