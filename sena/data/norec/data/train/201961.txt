Creative Live!Cam Notebook Ultra 

Navnet er langt, men kameraet er lite. 
Det skiltes med HD-video - leverer det? 

En ny bølge av webkameraer skyller innover oss, men den er ikke større enn at vi lett står han av. 
Det er jo ikke så mange produsenter å velge mellom, hvis vi styrer unna de ukjente merkenavnene. 

Logitech har imponert oss med sitt nye webkamera for bærbare, mens Microsoft ikke akkurat levde opp til skrytet på pakken. 
Creative kniver alltid med Logitech på de fleste typer lyd og bilde-løsninger til PCer, og har nettopp lansert flere nye kameraer. 
her har vi sett på Live! 
Cam Notebook Ultra som er toppmodellen for bærbare. 

Gode spesifikasjoner 

Som vi har skrevet om mange ganger tidligere, er det flere flaskehalser for webkameraer. 
De skal være små, noe som begrenser optiske ytelsen. 
De skal være billige, dermed er det ingen aktiv elektronikk som sørger for bildekompresjon og det må snyltes på vertsmaskinen. 
Utstyr til profesjonelle videokonferanser er i en helt annen klasse, både når det gjelder kvalitet og pris, så en sammenligning ville være dypt urettferdig. 

Et kurant rimelig webkamera med en video-oppløsning på 1,3 Megapiksler (1280x960)og en optikk som gir deg en god vidvinkel - det er i grunnen det optimale av det man kan forvente. 
Høyere oppløsning er bortkastet, det kommer uansett aldri helskinnet fram til mottakeren. 
Vidvinkel på 80 grader er et fornuftig kompromiss, man vil gjerne ha mer enn nesa i bildet mens eventuelt rot i bakgrunnen ikke avsløres i full bredde. 

Creative Notebook Ultra har disse egenskapene, da får vi heller se gjennom fingrene med at de i det hele tatt oppgir 5 megapiksler interpolert som oppløsning for stillbilder når den reelle oppløsningen hos sensoren er på 1,3 Megapiksler. 

Installasjon 

Creative er kjent/beryktet for lange og omstendelige installasjoner av driverprogrammer med en del attåt. 
Her er det ikke noe unntak, bortsett fra at de fleste valgmulighetene avklares tidlig i prosessen slik at man kan la installasjonen gå sin gang mens man gjør noe annet. 

Tidligere var det satt opp mange ekstraprogrammer som hade lite med webkamera å gjøre som du måtte inn og krysse bort før installasjonen, heldigvis er det ikke noe igjen av disse. 

Det eneste vi valgte bort var et bildeprogram, slike har vi nok av allerede. 

Styreprogrammet er i prinsippet det samme som Creative har brukt tidligere, med støtte for stillbilde, video, bevegelses-sensor, overvåkning, tidskomprimerte opptak (stillbilder som blir til film) - mye moro og litt nyttig. 

I bruk 

F estet er en klemme i gjennomsiktig plast, som er stram og solid. 
Den er ganske trang, og passer bare på tynne skjermer på bærbare. 
Ønsker du en annen plassering må du bruke fantasien, det følger ikke med et separat frittstående stativ slik som på Logitech sitt notebook-kamera. 

Kameraet oppfører seg som forventet i alle chatteprogrammene vi testet. 
Men noen HD-opplevelse kan vi ikke akurat si det er. 
Her kommer flaskehalsene inn i bildet, med prosessering/komprimering, nettverkstrafikk osv. 

Bildebehandlingsdelen, som korrigerer lystemperatur og eksponering, var heller ikke helt topp, men er godt innenfor det akseptable - i dene sammenhengen. 

Vi ser av krummingen i bildet at det er tydelig vidvinkel-fortegning, hvitbalanse og eksponering er heller ikke patent. 
Skal du ha et godt bilde må fortsatt du jobbe litt selv, med å finne en belysning som fungerer og en bakgrunn som ikke setter automatikken på for vanskelige oppgaver. 

Konklusjon 

Kameraet er kurant, programvaren har en god del å by på og prisen er ikke avskrekkende. 
