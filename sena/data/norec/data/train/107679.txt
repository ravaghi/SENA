Mary Gauthier:«Mercy Now» 

(Lost Highway/Universal) 

Et kvinnelig svar på Townes Van Zandt. 

Spesielt åpningslåten her, «Falling Out Of Love», er et mesterstykke i folk noir etter Van Zandts ånd, og Gauthier forteller flere dystre, selvopplevde historier utover på platen. 

Etter å ha ødelagt sine første voksenår med dop og alkohol begynte ikke Gauthier å skrive låter før hun var 35 år, men har siden debuten i 1997 vunnet flere og flere beundrere, ikke minst i Europa. 
Stemmemessig kan hun minne om en sliten utgave av Lucinda Williams, mens folk som John Prine og Guy Clark er tydelige inspirasjoner som låtskrivere. 

Et sterkt, personlig og variert americana-album fra et kvalitetssterkt plateselskap, dette! 
