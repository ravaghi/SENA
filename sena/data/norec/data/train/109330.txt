TV-anmeldelse:Bare Else og heldigvis i all sin enkelhet 

TV 2 reklamerer med humor og alvor. 
Klart det er fristende å lansere Else Kåss Furuseth som den nye talkshowdronningen - og når jeg tenker meg om minner hun faktisk litt om Oprah Winfrey av utseende. 

Norsk talkshow med Else Kåss Furuseth. 
Sendes på tirsdager. 
Første av 11 programmer. 
Premiere på TV 2 i kveld kl.22.40 

Men heldigvis er det bare Else i all sin enkelhet. 
Som så mange ganger før, ser vi at det enkle ofte er det beste. 
Sånn sett er det noe Rema-aktig over Else Koss Furuseth når hun debuterer med sitt nye talkshow på TV 2 i kveld. 

Gir god mavefølelse 

For veien fra Else til meg går faktisk gjennom maven. 
Hun gir meg god magefølelse, showet hennes gir meg god magefølelse. 
Jeg liker mennesker som smiler, mennesker som får meg til å le. 
Det klarer Else Kåss Furuseth med «Else». 

Balanserer både seg selv og showet 

Mange ganger tidligere har jeg ofte tatt meg selv i å tenke at denne dama kan bli litt «too much». 
Men ikke denne gangen. 
Hun balanserer både seg selv og showet. 
Hun er overraskende og uforutsigbar. 
Hun klarer å sette selv drevne gjester som Linn Skåber, John Arne Riise og Jonas Gahr Støre akkurat så mye ut, at de også faller ut av sine vante roller. 

Morsomt og upreteniøst 

Da blir det morsomt og det blir uprentensiøst. 
Hun får gjestene sine til å by på seg selv, man får faktisk litt følelsen av å være i muntert lag med både helseministeren, fotball-proffen og Linn Skåber som mange menn nok fort kan få et godt øye til. 
Linn vet det selv - og har masse humor på det. 

Kanskje litt uheldig timing med opptak før Erna og Siv la frem regjeringserklæring i går og samtidig måtte late som man visste hvordan det gikk når premiereprogrammet sendes i kveld. 
Men at Jonas er «Broen» -fan og var på nippet til å velge Saga Norén foran både Siv og Erna, er det i hvert fall ingen tvil. 

Fått for lite oppmerksomhet 

Men ikke så forstyrrende at både rytme og stemning ble ødelagt. 
Den trodde jeg faktisk skulle holde seg helt til slutt. 
Men plutselig skal det hyggelige selskapet bli til en slitsom fest. 
Noe av den samme følelsen som du får noen har drukket litt for mye og fått litt for lite oppmerksomhet. 
Ok da, kanskje en smule urettferdig overfor NRK-duoen Erlend og Steinjo. 
Men når de to bokstavelig talt løsner på beltespennen, da forsvinner mye den gode mavefølelsen og avslutningen blir både anmassende og malplassert. 
Synd - for ellers ville dette showet vært en klar femmer. 
