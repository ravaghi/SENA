R.Kelly: 
«Love Letter» 

(Jive) 

R.-etro Kelly. 

Nå som bysbarnet Kanye West tar seg av galskapen, benytter R. Kelly anledningen til å normalisere seg selv en smule. 
For å gjøre det tyr han til et velkjent triks: 
Han lager et «neosoul»-album. 

Han poserer som «Little» Stevie Wonder på omslaget, og innholdet henter impulsene fra 1970- og (spesielt, faktisk) 60-tallet. 
Marvin Gaye («the cocaine years»), men også Michael Jackson mens han fremdeles var troverdig «loverman»-materiale. 
Duetten med K. Michelle, «Love Is», er en pastisj over det Gaye og Tammi Terrell pleide å juble oss i øret. 

Håndverket er solid, men de store sangene uteblir. 
Hvordan skal vi ellers tolke at en versjon av Jacksons «You Are Not Alone» er platens sterkeste? 

BESTE LÅT: 
«You Are Not Alone» 

MORTEN STÅLE NILSEN 
