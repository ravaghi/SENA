Solodebut med såre kanter
Frontfiguren i Death Cab For Cutie er ute med sitt første soloalbum, satt sammen av sanger skrevet i løpet av "åtte år og tre forhold". 
Det er litt synd med denne spredte skrivingen, for et hudløst oppgjør med eksen Zooey Deschanel kunne vært mer interessant. 
Vi får riktig nok oppbruddslåten "Bigger than love" og melodiøst depressive "Teardrop window" sentralt plassert, to sanger som gjør at albumet blir mer enn bare en samling tiloversblitte kutt fra Ben Gibbard. 
Han nærmer Paul McCartney på "Duncan, where have you gone?", mens "Oh, woe" ikke er så fjernt fra Nick Lowe. 

I det hele tatt en god del britiskinspirert fra 36-åringen fra Bremerton i Washington. 
Det er tilløp til mye bra her, men lista burde ligget høyere. 

Beste spor: 
"Teardrop window", "Bigger than love", "Oh woe". 
