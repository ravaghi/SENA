Har meislet ut sin egen nisje i den alvorstunge delen av rocken
Og den forvalter Pearl Jam standhaftig. 

ALBUM: 
Pearl Jam har ikke hatt det aller største momentumet her hjemme de siste to tiårene. 
I alle fall ikke i offentlighetens lys. 
For hovedpersonene selv er virkeligheten ganske annerledes. 
I store deler av verden fyller de fortsatt stadioner, det er bare ikke så mange som snakker om det. 

Kanskje det ligger i bandets tilbaketrukne natur? 

«Lightning Bolt» vil kanskje ikke gjøre store forandringer, men den demonstrer hvorfor Pearl Jam aldri forsvant i grunge-dragsuget. 
De har meislet ut sin helt egen nisje i den alvorstunge delen av rockehistorien, og den forvalter de standhaftig. 

Noen gang blir det for det innoverskuende og affektert, andre ganger speiler de voksenrocken til Bruce Springsteen og Neil Young med frisk tvist. 
Tittelkuttet og «Infallible» er fine eksempler, mens punktendensene i «Mind Your Manners» blir hakket for geriatrisk for bandets beste. 
