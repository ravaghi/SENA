Guffen stemning
En kvinne henger seg i en kirke. 
På ryggen er hun full av kutt og arr som ser ut som kors. 

«Jeg vet hvem du er» 

Island 2017 

Grøsser/krim 

Regi: 
Óskar Thór Axelsson 

Manus: 
Otto Geir Borg 

Skuespillere: 
Jóhannes Haukur Jóhannesson, Thor Kristjansson, Ágústa Eva Erlendsdóttir, Sara Dögg Ásgeirsdóttir, Anna Gunndís Guðmundsdóttir 

Aldersgrense: 
15 år 

Og før hun hang seg skrev hun ordet uren på veggen. 
Derfor tilkaller politiet psykiateren Freyr for å se om han har noe å tilføre etterforskningen. 
Privat sliter Freyr imidlertid med å takle at sønnen hans forsvant sporløst for noen år siden, og aldri har blitt funnet. 

Parallelt fortelles historien om et ungt ektepar og deres venninne som har bestemt seg for å pusse opp et gammelt hus i et fraflyttet fiskevær, og gjøre det om til et «Bed and Breakfast»-hotell. 
Fiskeværet er kun tilgjengelig med båt og den kommer ikke tilbake før om en uke. 
Det er heller ikke telefondekning. 
Det tar selvfølgelig ikke lang tid før de merker at de ikke er alene. 

«Jeg vet hvem du er» er regissør Óskar Thór Axelssons andre spillefilm, og baserer seg på boken med samme navn av Yrsa Sigurdardottìr. 
Og som boka, sliter filmen med en del løse tråder og mindre troverdige scenarier. 
Filmskaperen har imidlertid klart å skape en skikkelige guffen stemning. 
Tror du på spøkelser, vil du garantert bli skremt. 

Jeg irriterte meg dessverre for mye over ulogisk og usammenhengende handlingsforløp, og bruken av altfor høy, tåkeluraktig musikk hver gang det skal skje noe skummelt. 
