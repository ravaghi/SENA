Konsertanmeldelse:Bamseklem 

Gutterommet i konsertformat. 

KONSERT: 
Panda Bear STED: 
Øyafestivalen, Oslo PUBLIKUM: ca. 2000 AKTUELL CD: «Tomboy» kommer i september 

Det skal egentlig være dørgende kjedelig å se på én fyr alene på en mørk scene, som knapt ser opp, men konsentrerer seg om gitaren sin - samt synthene, trommemaskinen og mikkmakket som sørger for musikken for øvrig, samt to videoskjermer. 

Men Noah «Panda Bear» 
Lennox er ingen vanlig kar; til vanlig er han en tredel av hyllede Animal Collective, og solo gjør han det tydelig at hans rolle i bandet nok utgjør mer enn 33,3 prosent. 
Miksen av indiepop, smakfulle klubbrytmer og håndgripelig psykedelia utgjør en nydelig pakke, og Lennox er så tilstedeværende med sine (gode) forsøk på Beach Boysvokal at den drøye halvtimen hans fyker unna, med nytt materiale som lover det beste for hans nært forestående album. 
