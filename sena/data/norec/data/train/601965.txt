Dempet og fint
Meningsfulle tekster, ålreite melodier og en lekker produksjon. 
Tina Lie fra Gudbrandsdalen har jobbet seg fram til en liten karriere internasjonalt, og nå bør kanskje flere lytte til henne også her i landet. 

Musikken på hennes andre album er poppete, men beveger seg også over i roots, americana og soul. 
Tina Lie sin dype stemme preger låtene. 
Det gjør også den tiltalende produksjonen til Jon Anders Narum, og her er et vell av flotte instrumentaldetaljer. 

De balladepregede låtene er jevnt gode, med «Survivor» som et lite høydepunkt. 
I CD-heftet er det oppskrifter til et langt og godt måltid. 
Oppskriften til musikken til Tina Lie er også ålreit. 
Utførelsen likeså. 
