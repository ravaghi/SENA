Utedyr for småvoksne
«Eragon» er ikke en animasjonsfilm, men dragen vokste neppe opp mellom steinjærene sør for Sandnes, så den består nok mest av råstoff fra pixelskulptørenes leirbyter. 

Og det milde dyret er egentlig hovedpoenget også i denne filmen, som forteller om hvordan en utvalgt liten bondegutt blir drageridder og hverdags-messiasen som kan velte den utilsnakkelige monarken Malkovich. 

Egentlig skulle jeg ønske at noen hadde laget en dragefilm for 11-åringer, for Robert Carlyles demoniske spøkelse er voksenfælt. 
Selve eventyret er litt for naivt for mennesker over kneskrubbealderen, og skyggedjevelen Durzas vellykka sadisme-estetikk er ikke akkurat skreddersydd for småfolket. 
Så hvem er filmen for? 
Antakelig for åtte-åringene, som ser alt. 
