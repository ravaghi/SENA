Ikke-levende ikke-liv
Denne animasjonsfilmen er laget av de samme folka som snekret «Resident evil»-dataspill. 

Det betyr at gjengivelsen av nesten-menneskene fra pc-paradis er fantastisk, og mange av dem ser virkeligere ut enn Jens Stoltenberg og Alexander Rybak til sammen. 
Vi som stadig vekk ser «Resident evil»-filmer, vet at alt skal handle om hygiene-sykdommen smittsom zombie. 
Det starter på en flyplass der fempåtreflyet plutselig kommer krasjende gjennom venteromsvinduene, og før vi vet orden på det, dukker den viderekomne slakterforcen opp og lukter terrorisme, sjøl om vi alle vet at den vanligvis skal lukte svidd sau og garam masala. 

Filmen er ganske spennende til å bestå av animasjoner, men du savner å kunne bruke joystick. 
Det skjer forresten ganske ofte. 
For eksempel i morgenkøen på Madlaveien. 
