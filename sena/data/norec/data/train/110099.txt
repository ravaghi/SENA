Soulsavers:«The Light The Dead See» 

Et Dave Gahan-album i forkledning. 

Depeche Mode-vokalisten har vært en middelhavsfarer både i solo- og bandsammenheng i mange år nå. 
Nå har han slått seg sammen med Soulsavers, et britisk produksjonsteam med tre album på samvittigheten, to av dem med Mark Lanegan som hovedvokalist. 

Og Soulsavers' stil opprettholdes med Gahan som vokalist og låtskriver: Dyp, mørk, seig amerikansk rock i nærkontakt med soul, country, blues og gospel. 
Her er et mørkemannstilsnitt som snakker høyt til fans av Nick Cave og Madrugada, og Gahans gotiske tilbøyeligheter har ikke følt seg så hjemme noe sted siden tidlig nittitall. 

Låtene og sangprestasjonene hans skinner så sterkt på denne platen at man kan formelig høre Martin Gore bruse med fjærene. 

BESTE LÅT: 
«Just Try» 
