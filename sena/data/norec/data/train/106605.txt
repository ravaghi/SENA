The Cheaters:«You Want More?!» 

(Big Dipper/Sonet) 

Etter en solid opptreden på Øyafestivalen sist helg dukker The Cheaters opp med en EP som bare bekrefter det energiske uttrykket de ga fra scenekanten. 
Gutta var neppe født da Pussycats herjet landet, men likheten er slående; skarp garasjerock med gode melodier og høy intensitet. 
Den største originaliteten ligger nok i at svært få rendyrker denne genren i 2006, og noen ganger får man følelsen av å ha hørt dette før (gitarriffet i «I Got A Feeling» er for eksempel stjålet fra Johnny Kidds «Shakin' All Over»), men «You Want More?!»-EP'en er likevel så pågående og full av vilje at vi mer enn gjerne tar en hel plate med trioen etter hvert. 

ANBEFALTE KJØP: 
«She Said No», «I Got A Feeling». 
