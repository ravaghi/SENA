Skattejakt blant nasjonalklenodier
«Da Vinci-koden» i light Amerika-versjon. 
Men slett ikke verst! 

HANDLER OM: 
Skattejegeren Ben Gates er igjen på eventyr. 
(Sist gang var i 2004.) 
Og igjen handler det om oppsporing av uvurderlige kunstskatter via hemmelige koder, frimurere, historiske konspirasjoner og nasjnonale klenodier. 
DOM: 
Oppskriften er ikke original. 
På noe vis. 
Blant «Indiana Jones» med like deler «Da Vinci-koden», og du vet hva du får. 
Men gjennomføringen av et helkommersielt konsept, med rutinerte skuespillerhåndverkere, svære scenarioer, filmteknikk i toppklasse og lek med de helligste nasjonalsymbolene, er utvilsomt godt gjennomført. 
Dette er, rett og slett, fnugglett og velsmurt underholding i rådyr innpakning. 
Og ikke er vondt ord om den slags! 
Skal jeg være aldeles ærlig - og det bør man jo - ble jeg ørlite skuffet. 
De tre siste ukene har filmen ligget på topp på kinolistene i USA; det burde i det minste indikere noe. 
Men jeg tror nok amerikanernes nærhet til sin egen historie, sine egne klenodier og institusjoner, har gjort filmen ekstra het for dem. 
For meg manglet den aller siste touchen av friskhet og fandenivoldskhet. 
Men, bevares: 
Dette er munter underholdning av godt kaliber! 
