Kunstfarse
Hollywood har det med å rydde plass til prosjekter som dette: kosefilmer hvor tilårskomne halvlegender får lov til å boltre seg og vise «løsslupne» sider ved talentet sitt. 
«The Maiden Heist» er langt fra like forskrekkelig som «Old Dogs», men er mest av alt «frihet under ansvar» dratt for langt. 
Tre eksentriske, kunstelskende vaktmestere bestemmer seg for å stjele favorittverkene da museet de jobber på skal flytte - og farsen kan starte. 

Hvis du lurer: trekløveret innehar ikke én eneste troverdig egenskap. 
Mest for dem som aldri får nok av Christopher Walkens «hviskesnakking» - jeg vet det finnes en del av dere der ute. 

ØYSTEIN DAVID JOHANSEN 
