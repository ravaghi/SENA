Renny hos kraftguttene
Mye bedre er grøsseren til den finske action-hingsten Renny Harlin. 

Fire heksegutter på et Universitet i Ipswich opplever avbrudd i idyllen da det dukker opp en ond kraft blant dem. 
Han tryller fram sånne data-edderkopper som påfører kvinnelige dvd-kikkere «hold-rundt-meg»-reflekser, og dermed burde dette være en sosialt vellykka hjemmefilm. 

Harlin er en åttitallsmann, så han filmer med månelys, hustak i grålysninger, damer i dusjen og andre sentimentale ting. 
Hovedpersonen Caleb spilles av en Hartnett-kopi (Steven Strait, som også er vokalist i gruppa Tribe) med snilt blikk og rutinerte manerer. 
Han kan bli en fin kelner en dag. 
