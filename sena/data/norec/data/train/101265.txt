Mister grepet
En av forhåndsfavorittene, Reidun Sæther, sang «Get Ur Freak On» av Missy Elliot. 
Hun sa at målet var å slå seg helt løs. 

- Helt klart kveldens kuleste låtvalg. 
Du er kanskje litt på tuppa av og til, men det er helt fantastisk sa dommer Thomas Felskog. 

Den foreløpige “Stjernekamp-dronninga” valgte seg hiphop-dronninga Missy Elliot, men i motsetning til Anita – som burde bli «featuring artist» på neste Karpe Diem-skive - mister vi dessverre totalt grepet på Reiduns stemmeprakt denne gangen. 
Hun imponerer faktisk i attitude – hun har åpenbart studert de vanligste hiphop-klisjeene – men energi berger ikke alltid et nummer når man er på såpass ville veier som Reidun her. 
