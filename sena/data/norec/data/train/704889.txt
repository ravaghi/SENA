Perler i pausen
Han spilte alt for tidlig, men lyden av Lindstrøm er det ikke noe å si på. 

Det er en nytelse å høre Lindstrøm. 
Platene hans er fra øverste, øverste hylle, og liveversjonen er er akkurat like god. 
Å plassere en danseopphisser som Lindstrøm klokka 18.30 er selvsagt helt koko. 
Folk burde danse seg svette inn i lørdagen med hans nær perfekte disko. 
Denne tidlige kvelden forsvinner publikum, og mesteren blir pausemusikk for de fleste. 
Synd, for lyden av Lindstrøm er knallgod. 
Silkemyke overganger mellom himmelklatrende disko, innslag av soul, mer kompakt klubbmusikk og alskens innimellom. 
Ikke kjedelig et sekund, variert og et kløktig sammensatt dj-sett. 

Lindstrøm er internasjonal klubbstjerne av gode grunner. 
Alt han legger oppå sine beats viser en musiker som kan faget sitt, er oppfinnsom og har en enorm teft for catchy, dansbare variasjoner over et tema. 
Bare så synd at han spilte før barne-tv var ferdig. 

Følg Stavanger Live her: 
