Dagen etter terroren
Musikken til filmen "American folk", framført av to som kan det. 

Diverse artister: 
"American folk" (Thirty Tigers/Border) 

To musikere som ikke kjenner hverandre, kjører sammen fra Los Angeles til New York etter at flyet deres snur på grunn av terrorangrepet 11. september. 
Vi får en roadtrip gjennom USA like etter sjokket som endret landet, med to ulike mennesker som forenes i kjærligheten til amerikansk folkemusikk. 

Sjakktrekket er at Elliot og Joni spilles av Joe Purdy og Amber Rubarth. 
Purdy har gitt ut 14 plater siden 2001, med sanger brukt i flere tv-serier og filmer. 
Rubarth debuterte i 2005 og har åtte soloalbum bak seg, inkludert konsertplater. 

Filmmusikken konsentrerer seg om deres stemmer, med egne sanger i tillegg til tradlåtene. 
Det holder lenge, med John Prine og Jerry Garcia som en gyllen bonus. 

Beste spor: 
"Someone singing with me", "New York", "Moonlight", "Some humans ain't human". 
