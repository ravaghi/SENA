Plateanmeldelse:Ai Phoenix 
- «Hey Now/Being Here Is Everything» 

Fordi «til å sovne av» kan være et kompliment. 

Sju år siden forrige utgivelse (og muligens enda lenger siden noen egentlig har tenkt over at de eksisterer), lager bergenstrioen fremdeles slowcore så myk og rar at det til forveksling kunne vært et dunfylt sengetøylager: 

Hviskende og spartansk arrangert, der låtene fremstår som om noen snublet over melodilinjene på ren slump. 

Slik uvøren skjønnhet er ikke nødvendigvis for alle. 
Men når bandet er fullstendig friskmeldt for lofikrangel, og med noen unntak spiller så sakte at plata nesten føles som om den går baklengs? 
Da er det vanskelig å ikke la seg smelte. 

BESTE LÅT: 
«Here's To You» 

TOR MARTIN BØE 
