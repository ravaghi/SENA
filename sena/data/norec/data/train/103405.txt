John Frusciante:«The Will To Death» 

(Record Collection) 

En sørgmodig reise i Chili Peppers'gitaristens sinn. 

Han er en produktiv mann, det skal han ha, John Frusciante. 
Etter å ha vært neddopa i tung heroinrus i årevis kom han seg på beina igjen på slutten av 90-tallet, og ble tatt inn i varmen igjen av gamlebandet Red Hot Chili Peppers. 
Nå er han ute med «The Will To Death», den andre soloplaten på under et halvt år, og den femte totalt. 
Soundet er roligere og mykere, ganske melodiøst faktisk til tider, men også litt småkjedelig i lengden. 
Heldigvis drar Frusciante litt mer på i fine «Time Runs Out» og «Loop», en seig dronelåt. 
«The Will Of Death» er ganske enkelt en emosjonell reise i sinnet til Mr. Frusciante, og til tider er det en ganske dyster tur: 
«The Days Have Turned Away From Me, The Lights No Longer Shine On My Head» («The Days Have Turned») og «I've Thrown So Much Away, These Times Die And Stay Alive» («Wishing»). 

MARIT AABY VEBENSTAD 
