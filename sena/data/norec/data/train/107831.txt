Diverse artister:«The Polar Express» 

(Warner) 

Resirkulering og tomt skryt. 

Sangene på dette albumet brukes i filmen «The Polar Express». 
Bidragene til Frank Sinatra, Bing Crosby, Perry Como og The Andrews Sisters blir resirkulert for Gud vet hvilken gang. 
Omslaget lover ellers nye juleklassikere, men det er bare tomt skryt! 

Steven Tyler fra Aerosmith bidrar riktignok med en rocka og frisk «Rockin' On Top Of The World» og Josh Groban drar «Believe», mens låtskriveren og produsenten Glen Ballard (Alanis Morissette m.fl.) har slått seg sammen med sangeren Alan Silvestri på flere spor som er lite annet enn søtladent kliss og julenostalgi. 
Men nye juleklassikere, du liksom. 

Alle som har «White Christmas» med Bing Crosby og «Santa Claus Is Coming To Town» med Frank Sinatra kan trygt glemme dette albumet. 

ESPEN A. HANSEN 
