Effektfull og grå
Moro med 3D! 
Men ærlig talt: 
En nokså grå film. 

HANDLER OM: 
En slags nyinnspilling av Jules Vernes klassiske eventyrbok: 
Eksentrisk forsker med eksentrisk idé drar med nevøen på slep til Island, der han håper på å finne en port inn til jordens indre. 
Med på lasset blir også en avgjort vakker datter til en annen, eksentrisk forsker... 

DOM: 
Filmen leker seg kraftig med sine tre dimensjoner! 
Men ut over dét blir det en nokså grå og ikke aldeles kraftfull nok odysse, merkelig nok. 
Det virker simpelthen litt gammeldags. 
Tør vi antyde en slags «Jakten på nyresteinen» med 3D-brillene på? 

Men, bevares: 
Her er mye å se på. 
Selv om 11-årsgrensen nok forhindrer den potensielt aller største, yngre målgruppen å se den. 

JON SELÅS 
