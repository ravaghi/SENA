På god vei
Montreal har fostret mange bra band – det holder å nevne Arcade Fire. 
Nå er et nytt band i ferd å markere seg. 

Denne kvartetten har trolig et stykke igjen før de når de store lytterskarene, men det er elementer på debuten som gjør Ought til et navn å merke seg. 
"Habit" er for eksempel like vanedannende som mye av det Talking Heads leverte, der låten i løpet av sine seks minutter bygger seg opp mot et klimaks. 
"Today more than any other day" har en oppfinnsom løsning med sin saktegående og instrumentelle første halvdel, før vokalist Tim Beeler tar grep og lar desperasjonen flomme. 
"The weather song" er en underholdende blanding av The Fall-postpønk og Bowie-glam. 

Beste spor: 
"Today more than any other day", "Habit", "The weather song". 
