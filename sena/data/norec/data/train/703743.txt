Glamgøy fra Vancouver
For fem år siden var Pink Mountaintops i kveldsstemning på fine "Outside love". 
Nå har dugnadsgjengen til Stephen McBean, inkludert J. Mascis, våknet til en ny dag. 

Mens gitarene vrenges, trommene ramler av sted og en skitten saksofon dukker opp i ny og ne, trekkes det tråder til Clash og Ian Hunter, til David Bowie og Dinosaur Jr, til Iggy Pop og Bob Dylan. 
Ikke det at låtene er noen kopi, men ekkoet er der. 
Dette er musikk som innbyr til å se hvor mye høyttalerne tåler. 
Eller naboene. 
Dette er musikk som øker livsgleden. 
I hvert fall hvis du har et eget sted i hjertet for glamrock. 
Et par svakere kutt tilgis lett. 
Vancouver-gutten McBean spiller også i Black Mountain. 

Beste spor: 
"Through all the worry", "Sell your soul", "Sixteen", "New teenage mutation". 
