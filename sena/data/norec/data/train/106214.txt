Ulf Risnes:«Ingen andre» 

(MBN) 

Ulf Risnes debuterer med «Ingen andre» som soloartist. 

Den velkjente låtskriveren og sangeren fra Tre Små Kinesere har laget en god, gjennomført popplate. 
Hans fascinasjon og inspirasjon av britisk popmusikk er klart hørbar i Risnes' sanger. 

Han er en god låtsnekker og skriver sanger om det som opptar ham. 
Han har selv produsert albumet sammen med Kyrre S. Fritzner. 

På denne samlingen med gitarbasert pop er det to temaer som går igjen: kjærlighetssanger og en hyllest til gutta boys. 

«Savne dæ» og «Ingen andre» er to bra kjærlighetssanger, mens den litt smårockete «Gutta boys» er en hyllest til mannen. 
Ulf Risnes gamle fans vil sikkert også like dette nye albumet. 

Anbefalte kjøp: 
«Gutta boys», «Hele himmelen» og «Savne dæ». 
