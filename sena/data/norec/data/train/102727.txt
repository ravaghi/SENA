Liten storfilm
«The Descendants» (Etterkommerne) er egentlig en ganske «liten» film, men med store spørsmål inne i seg. 
Det handler om en travel advokat på Hawaii, som plutselig får livet snudd på hodet, når hans initiativrike hustru blir hardt skadet i en ulykke. 

Først må han ta vare på sine to døtre - noe han aldri har gjort før. 
Så må han ta tak i sin egen storfamilies hovedutfordring: 
Som etterkommere av en polynesisk prinsesse, eier de et stort stykke land - verd ufattelige mye penger dersom det selges til utbygging. 

Det store med denne filmen, er at den tar utfordringen med skikkelig behandling av noe så vanskelig som mellommenneskelige forhold. 
Etter filmer som «Sideways» og «About Schmidt» må vel regissør Alexander Payne sies å være en slags ekspert på dette. 

Kjenner vi egentlig våre nærmeste? 
Prioriterer vi riktig i hverdagen? 
Hvordan forvalter vi vårt ansvar, som enkeltindivider og samfunnsborgere? 

George Clooney er mannen som bærer det hele på sine ikke alt for brede skuldre. 
Og han gjør det enormt godt. 
Uten store geberder gjennomlever han en livsomveltende krise. 
Man opplever en intelligent skuespiller flink nok til å holde igjen - dog alltid tydelig nok i alt han foretar seg. 

Her er han, på mest mulig overbevisende måte, en helt «vanlig mann». 
Ikke glamorøs, nokså tydelig litt aldrende, helt tydelig meget sårbar. 

Interessant er også beskrivelsen av Hawaii, ofte nok beskrevet som en «paradis». 
Denne gangen mye mer trivielt eksponert - dog med sine helt særegne skikker og tradisjoner og historie. 

Så på flere plan makter denne filmen ikke bare å underholde og vise følelser - men også gi interessant ny kunnskap. 

Det er godt gjort! 
