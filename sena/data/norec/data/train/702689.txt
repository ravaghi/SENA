Vakker bikkje-sex
Overklassebikkja kommer på kjøret med en bakgårdskjøter, slik man skulle gjøre det i de begynnende opprørstidene på femtitallet. 
En vakker film i fantastisk Blu-ray. 

«Lady og Landstrykeren: 
Amerikansk tegnefilm. 
1956. 
1 time,15 minutter. 
Alle. 
Regi: 
Clyde Geronimi, Wilfred Jackson, Hamilton Luske. 
Med: 
Stemmen til blant andre Peggy Lee. 

Jeg har ikke sett Disney-tegnefilmen «Lady ogLandstrykeren» siden jeg var barn, og gjensynet i Blu-ray ble en storøyd ogbegeistra ting. 
For det første er bildene så vakkert modernisert at de er ennesten vantro fryd. 
Dessuten er bikkjene så søte at de kan kureremorgen-misantropi. 

Det starter med synging av den sorten sommisteltein-kvintetter driver med for å holde nabolag våkne i julestria. 
Detfinnes en gammeldags småby uten strøm— eller gass-sparing, det er luntDisney-lys i alle vinduer, det er mjuk og kveldsblå velstandssnø i alle hager,og så får lille fruen en hvalp i eske. 
Disneys julepresanger er antakelig noeav det skjønneste som finnes. 
Bikkja er lille Lady, og dama blir halvvoksen ogkommer på kjøret (som om hun skulle være Natalie Wood) med den uvørneLandstrykeren, en hund uten integritet og synlig evne til moralsk vandel. 
Jegkan huske at jeg bekymra meg for at den snille hunden skulle være med denrampete da jeg var barn, men det går jo bra. 
Og det er jo så bra. 
