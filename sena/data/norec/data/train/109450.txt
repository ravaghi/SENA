Film:Tøff jente stjeler showet 

Freskt og morsomt om mobbing 

Norsk film generelt har slitt i motbakke i år, men barnefilmåret er det ingen grunn til å klage på. 
Her kommer enda et solid bidrag som fortjener et stort publikum. 
Modulf er en 12-åring ikke helt som alle andre: 
I sin egen lille verden er han en superhelt som ofrer seg og lar seg mobbe slik at de andre i skolegården skal slippe det. 

Med stadig mer eksalterte historier dekker han over for moren at han er et mobbeoffer. 
En dag får Modulf en ny nabo: 
Lise ser ut som det perfekte mobbeoffer med briller og crazy påkledning, men her skal man definitivt ikke skue hunden på hårene! 
Regine Stokkevåg Eide spiller Lise og er en ren gavepakke til denne filmen. 
Med sjarmerende Vinstra-dialekt er hun det reneste festfyrverkeri, hun formelig kommer ut av lerretet! 
Ikke at de andre unge skuespillerne gjør seg bort, langt der i fra! 
Filmen åpner i en leken, fleipete tone med knall og fall i sakte kino 
- Her har man fått mye ut av forholdsvis knappe ressurser. 
Lydsporet er variert og fyller lekkert ut det vi ser på lerretet. 

Historien, basert på Arne Svingens roman er kanskje ikke den mest originale vi har sett. 
Til målgruppen filmen henvender seg til er den effektivt nok fortalt: 
Sømløst dreier regissør 
Lo filmen i en mer alvorlig retning når «hakkeordningene» i skolegården konfronteres svært så actionfylt mot slutten. 
«De tøffeste gutta» er et godlynt, men frekk nok liten film som forhåpentligvis kan være en vel så god øyeåpner om mobbing som alskens brosjyrer og seminarer. 

ØYSTEIN DAVID JOHANSEN 
