Hit eit steg og dit eit steg
Ben Bridwell fra South Carolina og gjengen hans er tilbake med album nummer fire, denne gang med superprodusent Glyn Johns om bord (Stones, Who, Led Zeppelin, Eric Clapton, Ryan Adams). 
Vi får sanger såpass forskjellige som CSNY/America-inspirerte "Dumpster world", Stones-aktige "Electric music" og Pavement-pregede "Feud", før Band of Horses mot slutten faller tilbake til de melankolske balladene de behersker så bra: Neil Young-pregede "Long wows" og knust hjerte-låten "Heartbrak on the 101", à la Springsteens "Nebraska"-plate. 

De var tidlig ute i bølgen av beskjeggete band og står fortsatt rotfestet i americana. 
Likevel blir platen for sprikende. 

Beste spor: 
"Shut-In tourist", "Dumpster world", "Long wows", "Heartbreak on the 101". 
