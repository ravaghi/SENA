Søtt og dansbart
Tyske The Baseballs har gjort seg rik på å gjøre pop— og rockelåter om til rockabilly. 
Underholdende og humørfylt nok, men det blir veldig fort kjedelig om du ikke liker brylkrem og er en danseløve. 

Svenske The Playtones er litt mer autentisk og etterettelig. 
De skriver noen av låtene selv, i tillegg til å plankekjøre gamle hits som blant annet Jerry Lee Lewis gjorde kjent. 
Her er også tolkninger av gamle croonerballader og countrylåter, og inni mellom leverer de egne låter. 
Det de scorer på er den smittende spillegleden og formidlingslysten. 
Men dette framstår som en uryddig samling med låter som ikke danner noen helhet, bortsett fra at det hele høres ut som gamle dager i et moderne og levende lydbilde. 

The Playtones måtte ut med dette etter at de gjorde det bra i Melodi Grand Prix med «The King». 
I Sverige er de konger på listene akkurat nå, men det varer neppe lenge. 
