Winta:«Top Of The World» (låt) 

(daWorks) GENRE: 
FUNKPOP 

Sichelle kan sove trygt inntil videre. 

Unge, vakre Winta fremstod som et slags håp for engelskspråklig norsk R&B med debutsingelen «Emotions» for snart fire år siden. 
Men både responsen på den og kvaliteten på oppfølgersinglene var skuffende greier. 

Ergo er det kanskje ikke så overraskende at hun nå beveger seg mer i retning av strømlinjeformet pop. 

Det er ikke vanskelig å høre at det er D'Sound-guttene som står bak; «Top Of The World» har mye av den samme høflige, skolerte tilnærmingen til funk som de ble kjent for med Simone Larsen i front. 

Det er velprodusert, og med Wintas fine stemme på topp skulle vel det meste stemme? 

Mmm, ikke helt - selve melodien er svak, og dette ender opp mer som «beige» enn «sort» musikk, à la Tomboy på slutten av åttitallet. 
Ikke all verdens til kompliment, dét. 
