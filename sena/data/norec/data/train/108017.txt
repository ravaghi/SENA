Mark Knopfler «Boom, like that»
(Mercury) (radiosingle) 

Solid forsmak 

Mark Knopfler leverer med radiosinglen «Boom, like that» en meget lovende forsmak på sitt nye album «Shangri-la». 

Knopfler revolusjonerer ikke, men presenterer en solid melodi i velkjent Knopfler-stil, med hans eminente gitarspill som prikken over i'en. 
Det er en rolig, nynne-med-melodi som smyger seg inn i øret og som Knopfler selv har skrevet både tekst og melodi til. 

Mark Knopflers laid-back-stil har bred appell, og musikken hans appellerer nok mer til et voksent publikum enn til tenåringer. 

De som oppdaget Mark Knopfler allerede i Dire Straits, vil like denne singlen - og sannsynligvis også albumet som kommer... 
