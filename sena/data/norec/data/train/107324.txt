The Greencards «Weather and Water»
(Dualtone) 

Lekent og trivelig fra bluegrass-land. 

Texas-baserte The Greencards har i sommer turnert USA sammen med Bob Dylan og Willie Nelson, og vil etter sigende også være med når Dylan etter planen besøker Oslo Spektrum i oktober. 
Trioen omtales som et bluegrass-band, men henter også en stor dose inspirasjon fra den britiske folktradisjonen. 
Med fele og mandolin som de mest fremtredende instrumentene leker de seg gjennom tolv trivelige og iørefallende låter - både rene instrumentaler og vokalbaserte sanger. 
Selv om platen absolutt er smakfullt skrudd sammen av Alison Krauss-produsent Gary Paczosa, er det nærliggende å tenke seg at den energien og lekenheten som The Greencards uttrykker, nok kommer enda mer til sin rett på en scene. 
