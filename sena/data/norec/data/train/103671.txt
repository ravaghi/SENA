Kaptein Kaliber «LP!Digitalt Remastret» 

(Telle) 

Mer sprø elektronika fra Bergen. 

Kaptein Kaliber er selvfølgelig en elektronika-duo fra Tromsø med adresse i Bergen. 
Dermed er det duket for uunngåelige sammenligninger med Röyksopp, men bortsett fra at David Aasheim og John Hegre sysler med maskiner, har duoene ikke så mye til felles. 
Lydbildet er like sprøtt, men der Röyksopp pøser på med gode melodier og deilige harmonier, fremstår Kaptein Kaliber umiddelbart som relativt monotone og ensidige, men låtmaterialet vokser og avdekker enkle melodilinjer som snor seg inn under huden. 

Titler som «Hunden tok hønene våre» og «Redningen i elefantskogen» avslører at David Aasheim og John Hegre ikke mangler humor. 
Best er utvilsomt det siste sporet «Sjiraff» hvor Even «Magnet» 
Johansen dukker opp i en pussig country-inspirert sak. 

ESPEN A. HANSEN 
