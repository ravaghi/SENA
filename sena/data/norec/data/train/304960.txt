Proft og plastisk fra «Country-Barbie»
Idolvinner Carrie Underwood helgarderer seg. 

ALBUM: 
Tidligere Idol-vinner Carrie Undergwood gjør med sitt fjerde album fint lite for å brøyte ny vei i vellinga innenfor det stadig mer tynnslitte popcountrysegmentet. 

Riktignok skorter det verken på høyglanset produksjon eller fengende refrenger, men mangelen på særpreg og egenart er i så stor grad tilstede at man får plastsmak i munnen av mindre. 

Kvalitet i mindretall 
I sine mest tiltalende øyeblikk er hun ujålete countryfisert, men spor som jordnære «Do You Think About Me» og energiske «Cupid's Got A Shotgun» er i pinlig mindretall, og blir totalt overskygget av crossoverhits rettet mot et bredspektrert publikum som helgarderer seg rundt variasjoner over Shania Twain, Jason Mraz og Taylor Swift. 

Kalkulert salgspotensiale «Blown Away» har stort salgspotensiale, og toppet Billboard-lista i sin første uke. 
Men albumet er blottet for kunstnerisk verdi, noe som vel kanskje også er den kalkulert dollarglisende målsetting for Country-Barbie Carrie Underwood. 
