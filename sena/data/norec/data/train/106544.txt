Nazi-musikalen
Regi: 
Susan Stroman, med Nathan Lane, Matthew Broderick, Will Ferrell, Uma Thurman. 

Denne musikalen startet altså som en film i 1969 (det tok mange år før den slapp gjennom sensuren i Norge), ble en Broadway-musikal i 2001, og er nå tilbake som film igjen med stjernene fra Broadway. 
Det er en glatt og harmløs produksjon, men filmskaperne har hatt mye å ta av, og flere storslagne scener er blitt liggende igjen på gulvet hos klipperen. 
Disse er imidlertid med i rikt monn på bonusmaterialet, både små snutter og hele sangnumre. 
I tillegg er det en bakomfilm og en egen minidokumentar om arbeidet med glansnummeret «I wanna be a producer». 
