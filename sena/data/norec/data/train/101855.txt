Lars Lillo-Stenberg/Samsaya/Alexander Rybak:«Neste sommer» 

Gammel sang om igjen. 
Her får vi servert den lettvinte karaoke-versjonen av deLillos-klassikeren, og det ville være drøyt å si at Samsaya og Alexanders bidrag - og etter hvert resten av gjengen - hever kvaliteten på den. 
I stedet slår det meg at det virker noe underlig at hverken Samsaya eller Alexanders låter blir behandlet som duetter. 

Til gjengjeld får vi servert to fra Sigvart og to fra Lars. 
Det er forståelig ut fra et kommersielt hensyn, men i «Hver gang vi møtes» burde det ikke rangeres mellom a- og b-artister. 
Slik ble det dessverre i denne sesongavslutningen. 
