Gulvet tilhører henne
Kesha Rose Sebert liker å skrive fornavnet sitt med et dollartegn midt i, som Ke$ha. 
Etter å ha solgt tre millioner eksemplarer av debutalbumet "Animal", kan det forsvares. 

Vinneren er: 
Kesha 

To år senere er hun tilbake, og ja: 
Vi snakker om uhemmet listefrieri. 
Er du ute etter pop å danse til og musikk å ha det moro til, tar Kesha innersvingen på både Rihanna og Taylor Swift denne måneden. 

I likhet med sistnevnte får hun hjelp fra den svenske supermannen Max Martin. 
Kesha har et helt låtskriverteam i ryggen, inkludert unge hitfantomer som Benny Blanco og Bonnie McKee – folk som har brakt Katy Perry dit hun er i dag. 
Det er lett å drukne i alt dette, og Kesha sliter til tider. 
Likevel er hun kvinne nok til å takle det. 

Duett med Iggy 

Samtidig vil hun mer enn å fylle dansegulvene. 
Rappen er omtrent droppet denne gang, og målet med platen er intet ringere enn å "gjenoppfinne popmusikken". 
Hun er faktisk kommet et stykke på vei. 

For å nå målet, har Kesha skuet tilbake mot rocken på 70— og 80-tallet. 
Selv om hun langt fra gir slipp på dagens dansepop og det er mye bruk-og-kast her, fletter hun inn nok elementer til å gjøre dette spennende. 

25-åringen fra Los Angeles skaffer seg en stor porsjon ekstra kred ved å få med Iggy Pop i kraftpop-duetten "Dirty love", og hun nevner hans klassiske album "The idiot" fra 1977 som en av inspirasjonskildene til hele albumet. 
Selve sangen er en sprek glamrocker som åpner med ohoh-roping og en introduksjon av Kesha og Iggy. 
Han er ikke hennes far eller ektemann og vil aldri bli hennes kjæreste, og hun har sine egne penger. 
Hun vil bare ha hans skitne kjærlighet. 

Sterke ekstrakutt 

Som regel er 12 kutt nok for en plate, men denne gang er det all grunn til å få med seg deluxe-utgaven med fire spor ekstra. 
Faktisk gjemmer noen av de beste sangene seg her, som "Last goodbye" med sitt salte sjøinnslag, omtrent som 80-tallsutgaven av Slade. 

Denne følges av "Gold Trans Am", en spenstig sang om å sex i bilen. 
Arven fra Slade dukker igjen opp, i hvert fall i refrengets tekst: 

thank you man 

Get inside my 

fucking gold Trans 
Am 

Flaming Lips-slutt 

Ekstrakuttet "Out alive" er mer ordinær dansesynthpop slik vi kjenner henne fra før, men helt til slutt har Kesha gjemt en godbit. 
Hun har med seg Wayne Coyne fra Flaming Lips i egenskrevne "Past lives", en søt ballade som kunne rett inn på hvilket som helst indierock-album. 
Coyne korer, og Kesha synger ordene "time after time" på en måte som får deg til å minnes Cindy Lauper. 

At disse fire kuttene er forbeholdt de luxe-utgaven, viser hvor mye hun har hatt å boltre seg i. 
Eller at hun ikke helt tør å gi slipp på fotfestet den gamle fansen har gitt henne. 

"Die young", med Nate Ruess fra Fun i låtskriverteamet, er allerede en solid hit. 
Balladen "Wonderland" fløter med Taylor Swift-pop, og på Lauper-aktige "Only wanna dance with you" har hun med et par mann fra The Strokes. 

Kesha har et godt stykke til å gå hvis popen skal gjenoppfinnes, men det skal mye til om ikke hun herjer listene til langt ut i 2013. 
Beste spor: 
"Die young", "Dirty love", "Past lives". 
