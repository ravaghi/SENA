Fortsatt mørkt i Vishnus verden
Si Vishnu til en fyr fra India, og han vil neppe tenke på et band fra Tromsø. 
Men ingen hindu-gud her, bare en kvartett som dyrker den mørke rocken med røtter tilbake til Nick Cave og norske etterfølgere som My Midnight Creeps og Madrugada. 
De har tatt turen til Göteborg på plate nummer to, der José Gonzales-produsent Oskar Lindberg tar hånd om dem. 
Albumet går i samme spor som debuten "Outskirts of town", men lydbildet er mer rendyrket og låtene hakket sterkere. 
Flere halvdel, der uttestete livefavoritter kommer på som perler på en snor, er utmerket. 

Deretter begynner formelen å bli mer tynnslitt, selv om "Wreck my soul" løftes av koringen til Petra og Cajsa John. 
De tre kuttene de er med på, er platens beste. 

Beste spor: 
"Hurricane heart", "Fade on me", "Careless love". 
