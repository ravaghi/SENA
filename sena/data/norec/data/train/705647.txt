Blitzen Trapper:Skrevet for scenen 

Rockeopera om livet på skyggesiden og unge liv som brenner ut. 

Blitzen Trapper: 
"Wild and reckless" (Lojinx/Border) 

Albumet "Furr" fra 2008 ble gjennombruddet for Portland-bandet Blitzen Trapper. 
Nå er Eric Earley & co fremme ved nummer ni, og denne gang gir de seg teateret i vold. 

Den opprinnelige musikal/rockeopera-versjonen inneholdt sju nye sanger pluss noen gamle. 
Nå har Earley tatt disse sju nye og skrevet fem til. 
Resultatet er et album influert av Tom Petty, Neil Young, Bob Dylan og Bruce Springsteen. 
En dose rock, en dose viser og en dose americana. 

Det er ingen enkel øvelse å overføre musikk fra scene til plate, og det et er ikke alle fortellingene som griper meg. 
Som historien om 13 år gamle Joanna som skyter gutten som forgriper seg på henne. 
På plate mangler akustiske "Joanna" nerven som sangen fortjener. 

Den potensielt flotte avslutningen "Wind don't always blow" sløses også bort. 
Andre står støtt alene, som tittelkuttet "Wild and reckless". 

12 sanger om ungt opprør, heroinmisbruk og ting som ikke går så bra. 

Beste spor: 
"Wild and reckless", "Stolen hearts". 
