Bergensk energibombe
Bergensbandet Audrey Horne skuffer aldri. 
Årets album føyer seg inn i rekken av velspilte, underholdende og riffsterke bidrag fra denne gjengen. 
Flere av medlemmene har bakgrunn fra metalband som Enslaved og Sahg, uten at det er vits i å dra noen sammenligninger. 
Metalreferansene viser seg først og fremst gjennom gitarriffene. 
Til tider kan det virke som om gitaristene har dedisert hver enkelt sang til en gammel favoritt; først Iron Maiden, så Judas Priest, siden Rainbow. 
Likevel har bandet plassert seg nærmere den bredbente rocken, noe Torkjell Røds solide vokal og nærmest allsangvennlige refrenger understreker. 

En energibombe av et album, som stilmessig føyer seg inn i rekken av tidligere utgivelser, men som likevel byr på mye nytt. 

Beste spor: 
"Youngblood", "There goes a lady", "Redemption blues". 
