Sony Xperia XZ1 Compact
Sonys Compact-modeller har vært godt likt av mange, siden de som regel har hatt akkurat samme innmat som storebrødrene, men i mindre formfaktor. 

Og Compact-utgaven er langt på vei lik storebror XZ1, med samme kamera og prosessor. 
Fremdeles er skjermoppløsningen lavere (1280x720), og denne gangen må du ta til takke med halve lagringsplassen (32 GB vs 64 GB). 

Der mange av konkurrentene har fått tynnere skjermkanter, er ikke XZ1 lenger så liten som den var tidligere. 
Den er for eksempel bare 3 mm smalere enn Samsung Galaxy S8, hvis skjermareal er nesten 50 prosent større. 

Det var telefonene vi tok med i denne runden. 
Som nevnt skal LG snart være klar med V30, og på nyåret er det bare å vente spent når både CES-messen i Las Vegas går av stabelen tidlig i januar, og Mobile World Congress i Barcelona arrangeres i månedsskiftet februar/mars. 
