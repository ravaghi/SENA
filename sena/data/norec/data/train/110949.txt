Lars Martin Myhre:«Sibelius' åttende» 

(Sony Music / BigBox) 

Dempet visekunst. 

Det går sjelden galt når Lars Martin Myhre allierer seg med tekstforfatter Ingvar Hovland istedenfor sin pensjonerte makker Odd Børretzen. 
Både viddet og varmen, sårheten og melankolien er viet rikelig med plass, om enn ikke i like sterk grad som hos Børretzen. 

Myhre selv nesten hvisker lavmælt frem Hovlands ord og røper nok at han er mer solid som melodisk låtsnekker enn som sanger. 
Derfor kunne han godt ha utvidet gjestevokalist-menyen ytterligere - duettbidragene fra Linda Kvam og spesielt Tonje Unstad gjør nemlig at «Sibelius' åttende» får en verdifull ekstradimensjon. 

Men én ting er sikkert - du blir iallfall ikke i dårlig humør av denne platen! 

BESTE LÅT: 
«Hvit natt». 
