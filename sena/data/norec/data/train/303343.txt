Apokalyptisk presisjonsriffing
Industrihelter gjør hakeslipp-comeback. 

|||ALBUM: 
Dersom du har sansen for maskinell riffing og virtuos tromming, har du noe av en juvel i Fear Factorys comebackplate «Mechanize». 

Etter år med turbulens i rekkene og stridigheter rundt bandnavnet, er Burton C. 
Bell og riffmester Dino Cazares endelig samlet på plate igjen. 

Med seg på laget har de fått trommeorakelet Gene Hogland, noe som ikke har lagt en demper på opplevelsen. 

Her går det unna som aldri før, Bell er høyt og lavt med sine karakteristiske fraseringer og apokalypsevibben er nyrestaurert og høyst tilstedeværende. 

Låter som «Fear Campaign» og episke «Controlled Demolition» er klassisk Fear Factory i skjæringspunktet mellom «Demanufacture» og «Obsolete». 

Med andre ord hakeslippframkallende presisjonsriffing satt opp mot langstrakte melodilinjer, pakket inn i en kjølig og stram produksjon. 

Fansen vil juble. 
