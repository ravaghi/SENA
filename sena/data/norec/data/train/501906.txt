Her er AaFKs forsvarsfirer
Daniel Gretarsson er friskmeldt, og spiller frå start som midtstopper hos AaFK. 
Med seg i forsvaret har han Adam Örn Arnarson, Vebjørn Hoff og Jørgen Hatlehol. 

Kaj Ramsteijn og Oddbjørn Lie ute med karantene, og Mikkel Kirkeskov er skadet. 
Det betyr at AaFK og trener Fredriksen må klare seg uten tre av sine stoppere til dagens uhyre viktige kamp – hjemmemøtet med Strømsgodset. 

I tillegg var Daniel Gretarsson usikker helt frem til kampdag. 
Men heldigvis for AaFK er han nå meldt spilleklar. 

Ei ukes undring og spekulering om hva AaFK-trener Trond Fredriksen ville foreta seg er derfor over. 
Løsningen er at Vebjørn Hoff blir trukket tilbake til en særdeles uvant midtstopperposisjon. 
De andre spiller på vante plasser. 

Mikkel Kirkeskov er for øvrig på benken i dagens oppgjør. 
Han er rapportert å ikke være 100 prosent klar. 

Tidens viktigste for AaFK 

Det er vel ingen som ikke har fått med seg hva som står på spill for AaFK. 
Det er rett og slett være eller ikke være for videre spill i den øverste divisjonen. 
Kampen er omtalt som en av de aller viktigste AaFK har spilt gjennom historien. 
Utfallet bestemmer rett og slet om det blir direkte nedrykk, eller om de klarer å få ei livline gjennom to kvalifiseringskamper mot Ranheim. 

Status er at AaFK, før dagens oppgjør, ligger på plassen som gir kvalifisering. 
Bak dem på tabellen, men med samme antall poeng og samme målforskjell, ligger Sogndal. 
Det er kun ett mål mer scoret som skiller lagene. 
Det betyr at AaFK kan rykke ned selv med seier, men at de også kan erobre kvalifiseringsplassen med tap. 
AaFK har med andre or d ikke skjebnen i egne hender; de er også avhengige av det som skjer i Sogndal. 

Jevnere kan det ikke bli. 
Og om begge lagene skulle ende på samme poengsum. 
Med samme målforskjell og med likt antall scorede mål, er det Sogndal som berger plassen. 
Det gjør de da gjennom innbyrdes oppgjør. 

Åtte strake seiere for Godset 

AaFKs motstander har bronse innen rekkevidde. 
Men ikke nok med det. 
De kommer også til Ålesund med bagasjen fullstappet av selvtillit, og imponerende åtte seiere på rad! 

I Sogndal er Vålerenga på besøk. 
De har strengt tatt ikke noe å spille for, men utfallet av dagens kamp kan være avgjørende for om de endre på 6. plass eller 10. plass. 
Fra hovedstaden meldes det, spesielt fra ålesunderne i gruppa, at de har alle intensjoner om å gjøre det de kan for å beholde 6. plassen. 
Og dermed gi ei hjelpende hånd til AaFK. 

Men AaFK må altså gjøre et solid stykke arbeid selv. 
Alt er dukket for en thrillerkveld av de sjeldne! 

Lagene 

AaFKs STARTELLEVER (4-4-2): 
Andreas Lie - Adam Arnarson - Vebjørn Hoff, Daniel Leo Gretarsson, Jørgen Hatlehol 
- Edwin Gyasi, Fredrik Carlsen, Bjørn Helge Riise, Sondre Brunstad Fet - Mustafa Abdellaoue, Athanasios Papazoglou. 

Innbyttere: 
Urke, Kirkeskov, Berisha, Thrandarson, Marlinho, Waagan, Barstad 

STRØMSGODSETS STARTELLEVER (4-4-1-1): 
Espen Bugge Pettersen 
- Lars Vilsvik, Jakob Glesnes, Marius Høibråten, Jonathan Parr - Tokmac Nguen, Henning Hauger, Francisco Júnior, Eirik Ulland Andersen 
- Bassel Jradi - Marcus Pedersen. 

Innbyttere: Heigre, Hamoud, Engblom, Tokstad, Sivodedov, Agouda, Hoven 
