Neste blir bedre
Da dette spillet kom på den bærbare PSP-plattformen før jul, trillet jeg terningkast seks. 
Det var fullt fortjent. 
Bedre bærbart spill skal du lete lenge etter, men når spillet overføres til fullformat taper det raskt terreng. 
For dette er ikke et fullformats GTA-spill som for eksempel GTA San Andreas. 
Det er en nedstrippet bærbar-GTA som er kjekk å ha med på tur. 
Den har lite i tv-ruta å gjøre. 

Diskuter spill på Aftenbladets filmblogg 

Er det et dårlig spill? 

Langt fra. 
Britiske Rockstars elleville USA-satire sitter fortsatt som et velrettet skudd. 
Historien er blant de bedre i spillhistorien, men grafikken er tilpasset den lille PSP-skjermen og virker litt halvkjip når den blåses opp på tv-skjermen. 

Masse action og humor er det likevel, men jeg får meg ikke fra å tenke på at til høsten kommer den store GTA-utgaven i år. 
Årets virkelige GTA. 
GTA IV. 
Den blir noe helt annet. 
Spar pengene til oktober kommer regnende, da trenger du en skikkelig god inneaktivitet. 
