Spektakulært og saftig eventyr
Amerikanske filmer basert på europeiske eventyr, slår om seg. 
Snart tar vel en norsk eventyrskikkelse sjumilsstøvlene på seg og jumper fra Asbjørnsen & Moes boksider til Hollywood. 

Vel. 
Eventyret om "Jack og bønnestengelen" er blitt en både spektakulær og saftig film. 
Som berørt: 
En amerikansk produksjon, men stappende fylt av britiske skuespillere. 
Mange digre armbevegelser, praktfulle tablåer og susende spektakulære actionscener her. 
Aldri så man større kjemper, og aldri falt de fra større høyder – hu hei! 

Eventyret i seg selv – med fattig og naiv, men kreativ bondegutt, egenrådig prinsesse, bekymret og konservativ konge, sleske skurker, effektive helter og forbløffende varianter av det vanskapte, samt bønner som vokser inn i himmelen – er kontant og saftig fortalt. 

Men for å ta til deg dette, bør du legge all din medfødte eller tillærte logikk, alle din sunne eller sure skepsis, all din voksenhet, med andre ord, langt bak deg. 
Husk det. 
