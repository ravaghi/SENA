Asus Eee PC 1000H
Skjerm: 10,1" (1024 x 600) matt | 
Harddisk: 160 GB | 
Vekt: 1,44 kg | 
Batteri: 6c | 
Tilkoblinger: 1 x kortleser, 3 x USB | 
Har blåtann og 802.11n trådløst nett | 
Ca pris: 3800 kr 

Små bærbare eksisterte også før Asus kom på banen med sine Eee-modeller, men det var disse som virkelig fikk snøballen til å rulle. 
Og Asus har kommet med godt over ti forskjellige modeller beregnet på forskjellige markeder og prispunkter. 

Dessverre for de Eee-frelste der ute har vi bare med Asus-modell i dag: 
Eee PC 1000H - som til gjengjeld virkelig ruver når det kommer til det å være en minibærbar. 
Standardutstyr er et 6-cellers batteri, og ellers er den anstendig bestykket utstyrsmessig med blåtann og draft-n trådløst nettverk på plass. 

Tastaturet er behagelig, men vi er ikke helt fornøyd med pekeplaten. 
Tappingen vår blir ofte ikke registrert som klikk og vi savner derfor muligheten til å stille på følsomheten. 

Ikke overraskende gjør Eee 1000H det bra når det kommer til batterilevetiden - vi målte over seks timer med lett men kontinuerlig bruk. 

Dessverre gjør batteriet også at denne 10-tommeren blir stor og tung. 
Med en matchvekt på halvannen kilo og pris rett oppunder 4000 kroner vet vi at "ekte" bærbare ikke er langt unna i både vekt og kroner. 

Når det gjelder støy så suser denne datamaskinen en del - og ikke direkte lavt i forhold til de andre - men det er i det minste et jevnt sus uten sjenerende ulyder. 

Reisefutteral for PC-en følger med i pakken. 
