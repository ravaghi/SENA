Christine Guldbrandsen:«Moments» 

(Sony) 

Mykt og melodiøst fra ung sangerinne 

Christine Guldbrandsen fra Bergen har et potensial til å selge i bøtter og spann. 
Hun er ung og vakker, har en fin stemme som skapt for myk, behagelig og melodiøs pop av det lette slaget. 
«Moments» er lekkert anrettet med ekte strykere og en varm produksjon som legger seg midt i gata. 

Vi snakker altså om et voksenpop-album med drag av klassisk som går rett hjem i P4-segmentet. 
Altfor såpeglatt og friksjonsløst for min smak, men målgruppen vil elske Christine Guldbrandsen. 
Det er selvfølgelig poenget og fullt fortjent. 

ESPEN A. HANSEN 
