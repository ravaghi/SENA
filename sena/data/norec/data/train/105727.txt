Tre Små Kinesere- «Kjærlighet på tunga» 

Den gule fare. 

Bassisten Baard Slagsvold tok åpenbart med seg den siste skarpe kanten da han forlot Tre Små Kinesere i 2005 (han erstattes av Truls Waagø). 
«Comebackalbumet» uten ham føles som en plate laget av barn, for voksne. 

Spesielt første halvdel er en beinhard tørn for folk med et anstrengt forhold til kokett trøndernaivisme. 
Korharmoniene og arrangementene er velgjorte, som alltid. 
Men melodiene og ikke minst de rødmefremkallende sukkersøte tekstene, er sjokkerende barnslige. 
Subsidiært prematurt alderdomssløvede. 

Rockpile-lignende «Zeppelin og Amazon» og noen Redd Barna-aktige forsøk på «sosialt engasjerte» tekster i andre halvdel, hjelper litt. 
Bitte litt. 

BESTE LÅT: 
«Gode daga» 

MORTEN STÅLE NILSEN 
