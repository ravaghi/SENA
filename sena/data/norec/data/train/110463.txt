Ellevill kaninmoro
Dette spillet er vilt moro for både store og små. 

Likte du det forrige Raving Rabbids-spillet? 
Da kommer du garantert til å elske dette! 
Spillet byr på et herlig absurd univers, der gale kaniner foretar seg alle slags ville påfunn. 

Spillet består av en rekke kreative minispill, der man kan gjøre alt fra å wrestle til å ri på en gnu til å spille i rockeband. 
Man må ta i bruk Wii-kontrollene på alle måter man kan - selv balansebrettet kan tas i bruk. 
Dette øker ikke bare underholdningsverdien, det er også med på å gi spillet allsidighet. 

Det morsomste er selvsagt å spille mot kompiser - denne typen spill er og blir av det sosiale slaget. 
Det føles ikke så verst å stå over en runde heller. 
Kaninene er så kreativt, levende og godt animert at det er festlig å se på dem i seg selv. 
Du er garantert å få deg en latter eller flere underveis! 
Det eneste man kan utsette på spillet er den litt blasse grafikken, den harmonerer ikke helt med de fargerike figurene. 

Spillet er primært for eldre barn, og spill gjerne sammen med dem. 
Selv om man ikke skyter noen til blods, er det skyting, spøkelser og andre elementer i spillet som kan virke skumle og skremmende på små barn. 
For eldre barn, og voksne, er det eneste skremmende at man ikke klarer å legge fra seg Wii-kontrollen! 
