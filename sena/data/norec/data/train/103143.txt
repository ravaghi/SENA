Razika på Hove:Sjarmbombe 

Allerede på festivalens første dag: 
Noe som føles som et lite gjennombrudd. 

Razika: 
Hovefestivalen, Tromøya Publikum: 
Ca. 800 Aktuell CD: «Program 91» 

Noe i vannet i Bergen for tiden, ingen tvil om saken. 
Nærmere sagt noe som har ligget der siden begynnelsen på 1980-tallet, da The Aller Verste! gjorde norsk postpunk med islett av Karibien til en egen greie. 

Det unge «jentebandet» Razika har fått i seg noen solide slurker, og er faktisk et par hakk tettere og tyngre på scenen enn på plate. 
De to-, tre- og firestemte korharmoniene sitter upåklagelig, og spesielt gitaristen Maria Råkil har allerede utviklet en distinkt stil i Telecaster-fingrene 
Hun spiller hele veien egne, «twangy» «motmelodier» med et visst Detektime/Elvis Costello-preg, som kontrasterer finfint med trommeslager Embla Karidotter Dahleng stakkato ska-groove. 

Når de, tekkelige i sine indiekjoler, smiler himmelfallent av glede seg imellom når de viser seg at publikum spiser det opp, skal du være bra kjip for å ikke smile. 

Det hele var over på under 40 minutter. 
Perfekt festivalkos. 

MORTEN STÅLE NILSEN 
