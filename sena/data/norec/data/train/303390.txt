Supermodell i «bra plate»-sjokk
Kona til Jack White. 

||| 
ALBUM: 
Mye har blitt sagt om supermodeller som beveger seg inn i musikkstudio, og mer må visst nå sies. 

Denne gangen er det Karen Elson som tar skrittet ned fra cat-walken, og resultatet er blitt riktig så vellykket. 

Stiletthælene tramper resolutt på champagneglasset og all trendy klubbmusikk slenges på bålet. 

Elson tar seg heller en drøy støyt whiskey og fordyper sine bare føtter i folk-inspirert indie-visesang på countrysida av det hele, for så å gi ut «The Ghost Who Walks». 

Muligens er dette en forventet og naturlig progresjon etter giftemålet med Jack White (som også produserer albumet), men Elson sitt talent er det vanskelig å så tvil om. 

Med bluegrass-inspirerte harmonier, fele og steel-gitar vil «The Ghost Who Walks» lett kunne finne sin plass mellom ører og kropper bekledd med stråhatt og rutete skjorter i festivalmånedene som kommer. 
