Envy: «The Magic Soup And The Bittersweet Faces»
Potensial på bortebane. 

Som et av Norges råeste liveband har det vært gode prognoser knyttet til Envys første virkelige studioinnsats. 
Kombinasjonen av Vinz' melodiøse varme og den breiale spyttingen til Nico stiller i en egen liga, og amerikansk slang har aldri følt seg mer hjemme i norske kjefter. 

Platen starter og slutter sterkt, med vellydende gatepop-eposer som «Everywhere», «Up and Away», «5 Star» og den strålende introen - men helheten veies ned av noen ufokuserte spor og konvensjonelle konsepter i et noe ujevnt midtparti. 

5 Star-laget sparkler fengende vokaler godt med dype kicks, sprutende synther, og idylliske pianopartier, men det er utvilsomt scenen som fortsatt er hjemmebanen deres. 

BESTE LÅT: 
«5 Star» 
