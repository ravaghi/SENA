En vondvakker historie
To historier utspiller seg med 60 års mellomrom. 
Den ene sterk, vond og vakker. 
Den andre mer ordinær og forutsigbar: overlesset av følelser og eksistensielle valg. 
Etter hvert knyttes de to historien sammen til én – rørende og uforglemmelig. 

Den fantastiske, vondvakre historien finner sted i Paris i 1942. 
En jødisk familie arresteres av fransk politi og føres til den beryktede Vel' d'Hiv før de sendes videre til konsentrasjonsleirene sammen med tusenvis av andre jøder. 
10 år gamle Sarah forsøker å beskytte lillebroren, og låser ham inn i et skap. 
Hun vet ikke at familien ikke skal vende tilbake og at ikke-jøder skal overta leiligheten. 

60 år senere skal den mørke historien om hendelsene på Vel' d'Hiv i 1942 markeres, og den amerikanske Paris-bosatte journalisten Julia Jarmond (Kristin Scott Thomas) får i oppdrag å skrive en historie om hendelsen. 
Hun snubler over opplysninger om Sarah og hennes familie, og finner en merkelig forbindelse til sitt eget liv, noe som igjen fører til at hun må ta en rekke vanskelige og vonde valg. 

Den vonde historien om Sarahs skjebne er så vakker fordi den midt i all den grusomme ondskapen som nazismen sto også viser hvor avgjørende små glimt av godhet og empati kan være. 

Historien om Julia Jarmond er mer ordinær fordi den er så tradisjonell i de kunstneriske grepene har for mange personlige sidespor. 
Men bevares. 

Filmen er basert på Tatiana de Rosnays bestseller med samme navn. 
