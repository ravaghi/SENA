Fantastisk andreplate fra bergenspunkere
Social Suicide - du slette tid for et leven. 

ALBUM: 
Ungguttene i Social Suicide har vist freske fraspark i livesammenheng, men låtmaterialet på debutplata «Broken Pilgrims» var kanskje ikke helt det man hadde håpet på. 

Når attpåtil deres karismatiske vokalist Sondre Haug sa takk for seg, har ikke forventningene til plate nummer to vært helt der oppe. 
Men jøye, må jeg nesten si — gjengen har virkelig tatt grep siden sist. 

Åpningslåta slår deg i ansiktet som en ilter knyttneve og viser at bandet mestrer heftige taktskifter, høyt og lavt tempo, men ikke minst leverer de saftige riff og iørefallende melodier. 

Punk, sludge og matte-metal i en og samme låt er Social Suicide anno 2012. 

Det betyr dog ikke at Social Suicide ikke vet å porsjonere ut energien, allerede i låt nummer to «Fatal Forms of Infinity» viser gjengen at de også har grep om den poppa delen av punken. 
Og ja, nykomling Marius Jahnsen leverer som bare søren, han. 
Helstøpt. 
