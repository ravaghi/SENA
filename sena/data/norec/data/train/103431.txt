TP Allstars:«The Official TP Mixtape Vol. 
1» 

(Tee Productions) 

Grei situasjonsrapport fra Tommy Tees studioer. 

Muligens er denne utgivelsen den eneste muligheten til å gi ut fruktene av Chingy-besøket tidligere i år. 
Amerikaneren gjør ikke særlig mye ut av seg sammen med Tommy Tee, Diaz og Vinni fra Paperboys på «Live To Learn», som ikke overraskende har klare ekko av «Right Thurr». 
Denne mikstapen er mer interessant for de norske innslagene, blant annet en Eminem-aktig Son Of Light på «We», Gatas Parlament i vennlig (?) harselerende verbalkrig med det som finnes av norske hiphop'ere utenfor Tee-klikken, mens Tshawe - i duett med Ken - viser at det nå pinadø er på tide at MadCon snart platedebuterer. 
Jo da, en del snadder her! 
