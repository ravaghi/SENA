Plateanmeldelse:Katy B - «Little Red» 

Ekte B-vare. 

Londonjenta Kathleen Brien dukket opp for fire år siden med den tidsånd-definerende klubbkveldskildringen «Katy On A Mission». 
Etter debutplaten har hun beveget seg bort fra dubstep-trenden, nå til et bredere og langt mer polert elektronisk landskap. 

De hedonistiske klubbtaktene i «Sapphire Blue», «Everything» og R&B-flørten «Aaliyah», oppgraderer Katy Bs nattelivsreferanser til nuet. 
Og på tross av sterkere popfokus, er hennes typiske tristesse intakt. 

Det er tilfredstillende, såvel som nittitallsnostalgisk, når trist musikk kan danses til. 
Litt som Everything But The Girl eller Olive. 

Melankolien kunne blitt for dominerende, om det ikke var for prakt- og håpefulle låter som «Pray» og garagebangeren «Blue Eyes». 
B for bravo, Katy. 

BESTE LÅT: 
«Sapphire Blue» 
