Oppkvikkende legebesøk
Philadelphia-bandet Dr. Dog begynte med lo-fi-preget rock a la Pavement. 
De har ikke helt forlatt 90-tallets indierock, men de to åpningskuttene på bandets sjuende album befinner seg innenfor den poppregede ny-folk-bølgen – kanskje inspirert av Mumford & Sons' suksess på begge sider av Atlanteren. 
Den mer løssnippede stilen kler dem uansett bra. 
De bærer preg av å være et utmerket konsertband og har vært en gjenganger som underholdere på amerikanske talkshow. 
De forsøker nå å nærme seg livelyden, med hjelp fra av et par nye bandmedlemmer. 
En annen styrke er evnen til å oppdatere pop inspirert av tidligere tiår, som 60-tallsbaserte "Do the trick". 

Beste spor: 
"Lonesome", "That old black hole", "Do the trick", "Over here, over there". 
