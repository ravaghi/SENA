Minimalt komisk
Hvor lite går det egentlig an å le av? 

HANDLER OM: 
Rod er en relativt ung mann, som lever hjemme hos mamma. 
Fast i troen på at hans far var en forulykket stuntmann, er «halsbrekkende» stunts med pedalmoped alt Rod lever for. 
Det går galt. 
Hver gang. 
DOM: 
Sjangeren er etterhvert mystisk velprøvd: 
Ung, glisende, tanketom mann med pornobart og 70-talls-tilbøyeligheter, gjør absolutt alt galt. 
Men vinner alles hjerter - også den utvalgte, alt for pene jentas. 
«Hot Rod» har utvilsomt sine øyeblikk. 
Men for det meste blir man sittende å undres over hvor lite en del amerikanske komikere for tiden behøver å gjøre for å bli betraktet som - oh! - so funny. 
Det blir nesten interessant. 
Litt morsomt. 
Og ganske kjedelig inne i mellom. 
