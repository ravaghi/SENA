Rører deg ikke følelsesmessig
Kings of Leon beveger ikke denne gangen heller. 

ALBUM: 
Veien har vært litt klabbete for Kings of Leon de siste årene. 
Etter megasuksessen «Only By the Night» kunne det virke som om bandet ble fanget av eget momentum uten å vite helt hvordan an skulle håndtere det. 

«Come Around Sundown» var blek om nebbet og milevis unna det eggende og indifiserte southern-uttrykket de støttet seg på i den tidlige fasen. 
«Mechanical Bull» er et slags skritt i riktig retning. 
Tempoet er skrudd opp noen hakk og det høres i alle fall ut som om de har det hakket mer moro selv. 

Førstesingel og åpningslåt «Supersoaker» er en gitardrevet garagerocker i widescreen-format og setter et greit anslag for den videre reisen. 
«Rock City» roter i blusen, mens «Temple» forsøker seg på de store stadionrefrenget, uten å nå helt opp. 

Og der har du egentlig problemet. 
Det er tidvis fengende, men aldri i en slik grad at det rører deg følelsesmessig. 
