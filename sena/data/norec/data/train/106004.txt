Majorstuen:«Skir» 

(MFC/Musikkoperatørene) 

Friske takter. 

Oslo har høy tetthet av nytenkende spelemannsgrupper, med blant andre Chateau Neuf Spelemannslag, Valkyrien Allstars og Majorstuen. 
Av de tre ligger Majorstuen nærmest tradisjonell spelemannslag i besetning. 
Med bare fele og cello i besetningen har de færre klanglige variasjonsmuligheter og ikke noe komp å lene seg på. 
Denne utfordringen klarer de stort sett bra på sin første plate på fem år, med et intenst drivende felespill i spenningsfylte arrangementer. 

Låtmaterialet er variabelt. 
Men Gjermund Larsens «Hjartespel» er noe av det vakreste jeg har hørt på lenge og Jorunn Marie Kvernbergs «So ro» har en hypnotisk fremdrift. 

BESTE LÅT: 
«Hjartespel» 

CARL PETTER OPSAHL 
