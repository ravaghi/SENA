Harrys Gym:«Harrys Gym» 

(Hype City / VME) 

Fascinerende drømme-indie. 

I spissen for denne norske kvartetten finner vi Anne Lise Frøkedal som tidligere blant annet har gjort seg bemerket ved å oversette Motorpsycho til nynorsk (!) og som medlem av Dharma. 
Noe indie-estetikk har hun og resten av bandet lånt fra sine trønderske helter - ikke minst gjelder dette noen tidvis svært hektende melodilinjer, men atmosfæren hos Harrys Gym er atskillig lettere og mer søtladent, likevel mørkt og mystisk. 
Frøkedals bandkollega Bjarne Stensli har produsert debuten og gitt den et dunkelt, men mangslungent synth-lydbilde som står i fin kontrast til Anne Lise Frøkedals lyse, insisterende vokal, og som holder spenningsnivået ved like også når låtkvaliteten en sjelden gang daler. 
Harrys Gym fremstår i det hele tatt som et spennende prosjekt som allerede er i ferd med å meislet ut et særpreg. 

ANBEFALTE KJØP: 
«Brother», «Attic», «The Escape» og «Sarah83». 
