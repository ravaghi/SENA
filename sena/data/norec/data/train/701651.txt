Bikkjer i bane
Dette er en film for folk som bare liker hunder og ellers driter i alt, men putter det i svarte plastposer. 

De samme små hundene som for en drøy måned siden hjalp julenissen, har nå kommet dit hen at de roter seg av gårde på en av disse private månerakettene som Obama maser om. 
Dermed blir det satt labb på månen. 

Teknikken er interessant. 
Hovedpersonene spilles av fysiske hunder som gjør trente ting, men rett som det er kommer CGI-coachen inn i bildet og gir dem ansiktsuttrykk og andre ting som hunder ikke hadde fått til om du ga dem ei dinosaur-skjelett til å grave ned i hagen. 
For at det skal oppstå spenning for andre enn Erik Tandberg finnes det en privatskurk i næringslivets romfartssenter. 
Han har røde sportsrevyenbriller og ender med å bli sendt av gårde til et lite rom-eventyr i stedet for det store. 

Det skjer ikke mange usedvanlige ting i denne filmen heller, men den er rutinert på en måte som det går an å tilgi. 
