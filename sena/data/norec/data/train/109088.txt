Plateanmeldelse:Mogwai - «Rave Tapes» 

Postrockeren ringer alltid to ganger. 

ALBUM: ROCK Mogwai «Rave Tapes» (Rock Action/Indie) Jøss. 
Hva var oddsene for at Glasgow-bandet Mogwai skulle bli det siste orkesteret stående på postrock-skuta? 
(OK, Godspeed You! 
Black Emperor eksisterer igjen, men har ikke gitt ut ny musikk ennå; 2012-albumet besto av gammelt materiale). 

De har funnet kreativt påfyll i filmmusikk og analogelektronikk, og tonet ned «rolige vers, øsete refrenger»-klisjeene fra gamle dager. 
Samtidig dyrker «Rave Tapes» den ulmende, elastiske uhyggen fra sjangerens Dag 1 - Slints «Spiderland» (1991) - med flotte synthlyder og rene melodilinjer attåt. 

Det låter som et treff mellom Simple Minds da de var bra (altså da Steve Hillage produserte dem) og mellomperiode-Motorpyscho. 
Det er det ikke mye galt i akkurat. 

BESTE LÅT: 
«Simon Ferocious» 

MORTEN STÅLE NILSEN 
