Imponerende animasjon
De levende maleriene er fantastiske, men historieformidlingen kunne trengt et par penselstrøk til. 

Vincent van Gogh lagde ikke bare sterke og fargerike bilder, han levde også et turbulent og fargerikt liv fram til han døde av et skuddsår i magen i 1890. 

Filmen er nærmest lagt opp som en detektivhistorie. 
Etter Vincents død reiser Armand Roulin, sønnen til Vincents venn og trofaste postmann, til Paris for å levere Vincents siste brev til broren. 
Broren er også død, og han vet derfor ikke hva han skal gjøre med brevet. 
Han er veldig nysgjerrig på omstendighetene rundt kunstneres død og begynner derfor å etterforske saken. 
Han reiser til stedet Vincent døde og begynner å intervjue personer som kan ha informasjon. 

Dessverre bringer filmen lite nytt. 
Etter filmens slutt er det like uklart om han tok sitt eget liv eller ble skutt. 
Fokuset har nok vært på animasjonen. 
125 kunstnere har malt og satt sammen 65.000 bilder, og det er verdens aller første produksjon som er oljeanimert i sin helhet. 
Det er visuelt imponerende og det som trekker opp. 
Filmen mangler imidlertid skikkelig dramaturgi. 

Karakterene er lite spennende, og det bygges aldri opp til noe skikkelig klimaks. 
Er du kunstinteressert, eller interessert i det animasjonstekniske aspektet, er den likevel verdt å se. 

Cathrine Sordal 
