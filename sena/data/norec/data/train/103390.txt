The Corrs «Borrowed Heaven»
Atlantic 

Irsk kvartett med sitt første album på nesten fire år. 

The Corrs er bedre enn på lenge, og på «Borrowed Heaven» låter de friskere og mer popete enn de har gjort. 
Åpningsmelodien «Summer Sunshine» er en frisk sommerslager. 
Men de har langt fra glemt sine irske aner. 
Lytt bare til «Humdrum» og «Silver Strand» og irske bilder dukker opp på netthinnen. 

The Corrs er kjent for sine tette og gode vokalharmonier. 
Det gjennomfører det også på dette solide albumet som vil glede The Corrs mange norske venner. 
På «Borrowed Heaven» vises, kontrastene, den vakre balladen «Time Enough for Tears» og den mer rytmiske, men ikke rockete «Humdrum», de kvalitetene den irske kvartetten besitter. 

«Borrowed Heaven» henvender seg først og fremst til et voksent publikum som setter pris på gode melodier. 

Av KURT BAKKEMOEN 
