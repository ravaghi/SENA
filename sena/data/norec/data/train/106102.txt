Marillion:«Somewhere Else» 

(Intact / MBO) 

Marillion tilfreds- stiller nå sine trofaste fans så jevnlig at de allerede i innercoveret til denne CDen annonserer sin femtende plate våren 2008. 

Da kan man fort mistenke at masseproduksjon er viktigere enn nyskapning og originalitet, og det er i sannhet lite nytt under solen på «Somewhere Else». 
Marillion er muligens litt for opphengt i sine egne åttitallstradisjoner, men har sin klare styrke i en karakteristisk, drømmende melodiøsitet. 

Ankepunktet denne gangen er rett og slett en blodfattig, dynamikkfri produksjon og en vokalinnsats fra Steve Hogarth som fremstår nesten veik i det storslåtte lydbildet Marillion fremdeles streber mot. 
Mest for fansen, altså - igjen. 

Anbefalte kutt: 
«The Other Half», «No Such Thing» og «The Wound». 
