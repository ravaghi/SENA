Setter ikke fyr på sangen
Under kveldens «her er jeg»-tema fikk deltakerne anledning til vise hvem de er. 
Første finalist ut i ilden var Thomas Sarpebakken Pettersen. 
Han fremførte låten «Superstition» av Stevie Wonder til blandete reaksjoner fra dommerne. 

- Jeg er ikke mettet av stemmen din, sa Tone Damli og mente det var en god start. 

- Jeg skulle gjerne ha sett deg gi bånn gass, sa Espen «Dansken» Selvig. 

VG anmelder Morten Ståle Nilsens dom: 

Pettersens småru vokal må sloss med det sprutende blåserarrangementet i Stevie Wonders funky klassiker. 
Han har en sjarmerende nonchalant scenefremtoning – han er rolig, morer seg. 
Men han setter ikke fyr på sangen, trass i noen soulende «baabaay»-ad lib-er, og er i overkant avslappet fremføringen gjennom. 
