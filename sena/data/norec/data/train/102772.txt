FILM:Nisse-Dynastiet 

Banebrytende juleavsløringer, familiemaktkamp og generasjonskonflikter kommer til overflaten når det for første gang skal avsløres hvordan nissen rekker å fylle alle verdens julestrømper 1. juledag. 
Det skjer nemlig med militær eksersis og høyteknologiske hjelpemidler, men hvis hjertelaget mangler er det som kjent vrient å påkalle den gode julestemningen.. 

Historien er nyskrevet men man har turt å la seg inspirere av Disney-klassikeren - min desiderte favoritt - «Julenissens verksted». 
Britiske Ardman (Wallace & Grommit) samarbeider for første gang med giganten Sony, og har heldigvis ikke glemt viktigheten av å skape elskelige eksentriske figurer - her anført av en aldeles fortreffelig bestefar julenissen. 
Detaljrikdommen er stor, scenedesignen er så fargesprakende overdådig den bør være i en sådan julefilm. 

Det frenestiske tempoet kunne imidlertid med fordel vært skrudd ned flere hakk - det er ikke nødvendig at en tur inn i kinomørket i adventstiden skal føles like stressende som handleturen du nettopp unnslapp! 

ØYSTEIN DAVID JOHANSEN 
