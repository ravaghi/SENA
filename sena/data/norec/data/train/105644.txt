Los Lobos - «Tin Can Rust»
(Proper / Playground) 

Ulven ikke bare overlever, den konsoliderer. 

Los Angeles-meksikanerne Los Lobos har i 30 år vært USAs kanskje beste, mest konsistente rockband. 
De har altfor lite å vise til for bryderiet, annet enn en «novelty»-hit med Ritchie Valens «La Bamba» i 1987. 
Den gjorde mer skade enn gagn, og har innplantet et mildt sagt ufullstendig bilde av dem - også i hodene på folk som virkelig burde vite bedre. 

I senere år ha bandet funnet den ideelle balansen mellom Cesar Rosas mer tradisjonelle inklinasjoner og David Hidalgos hang til eksperimentell, lydmessig knotrete kunstrock. 
Den selvproduserte sluttsummen er forutsigbart flott; melodisterk, funky og sexy. 
Sombreroen av - nok en gang. 

BESTE LÅT: 
«Burn It Down» 

MORTEN STÅLE NILSEN 
