Il Divo:: Siempre»
(Syco / SonyBMG) 

Genre: 
Klassisk/pop 

Potent og patosfylt. 

Fire strøkne og sveisne herrer med voluminøse lunger som prøver å rive ned gjerdene mellom klassisk og pop-musikk kan fort bli en svulstig affære, men det finnes faktisk verre eksempler på arrangementsmessig overdådighet enn Il Divo. 

Flere av låtene nyter godt av å ikle seg kun en spansk gitar og et dempet strykearrangement, men det finnes også eksempler på det motsatte, hvor patosen og inderligheten eksploderer i bombastiske lydbilder, spesielt i operapartiene. 

En ektefølt versjon av Rolf Løvlands «You Raise Me Up» er også med på å heve nivået på en plate som definitivt kan klassifiseres som et trygt kjøp for alle som liker Il Divo fra før. 

Anbefalte kjøp: 
«Caruso», «La Vida Sin Amor» og «You Raise Me Up». 
