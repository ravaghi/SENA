Girls-gutt på egenhånd
Christopher Owens var frontfigur i indierockbandet Girls. 
De pakket sammen i fjor etter to flotte album og 21 medlemmer på seks år. 
Owens fikk nok av utskiftningene og valgte å fortsette alene. 
Dette er hans solodebut, som pussig nok handler om den første Girls-turneen i 2008. 
Albumtittelen henter navnet fra en jente han traff i Frankrike underveis. 
Det er blitt en søt samling sanger, der de 11 kuttene unnagjøres på under halvtimen. 
Owens er forøvrig vant med å reise, han tilbrakte sine første år på reise rundt i verden med sine Children of God-foreldre. 
16 år gammel forlot han menigheten og dro fra Slovenia og hjem til USA og Texas. 

Hans luftige visepop er lett å like, selv om de to platene med Girls var mer spennende. 

Beste spor: 
"A broken heart", "Love is in the ear of the listener", "Lysandre". 
