Sedvanlig storslått
...men "Queendom" føles paradoksalt nok som litt tam. 

Det er ingenting feil med å ha et tydelig avtrykk, la oss bare ha det på det rene. 
Og elektropop-singelen "Queendom" er veldig Aurora. 
Kanskje litt for Aurora, men for fansen et høyst sannsynlig etterlengtet musikalsk drypp. 

Sist vi hørte ny musikk fra hennes kant var med All My Demons Greeting Me As A Friend, som inneholder i alle fall et hattrick av megasingler. 
Minst. 

Kjapp spoling tilbake i tid: 
I 2014 får Aurora nasjonal oppmerksomhet etter en vellykket by:Larm-opptreden. 
Siden har det gått sport i å hylle den eksentriske artisten fra Os, også internasjonalt. 

Rampelyset er fortjent, for all del. 
Storøyd entusiasme og et hig etter særpreg er ofte ingrediensene når man får servert nye låter fra Aurora, som har rukket å bli 21 år, eller om man ser henne på scenekanten. 
Auroras opprinnelig oppskrift, nå et par år etter hennes debutalbum, gjelder også på hennes nye singel. 

Vestlendingens høytidelige, og tidvis mektige poplåter pluss en umiskjennelig scenepersonlighet har gjort henne til en favoritt langt utenfor de skandinaviske grenser. 
"Queendom" heller mot det førstnevnte, men med et stort kommersielt nedslagsfelt. 
Det er jeg helt sikker på. 

I all sitt grandiose vesen biter ikke "Queendom", hvor det skildres en tenkt utopi der Aurora påtar seg rollen som beskytter (tror jeg), like godt fra seg som man skulle ønske. 

P3 Live: 
Aurora - "Believer" (Imagine Dragons-cover): 
