Feig i fåreklær
Presumptivt rettskafne folk gjør noe de absolutt ikke burde gjort og må manøvrere seg bort fra både egen samvittighet og lange fengselsstraffer. 
Et premiss løst perfekt i en film som «En enkel plan». 
Det lover bra lenge her også. 
Men kanskje har det bare vært manus nok til en kortfilm: 
«Donkey Punch» klarer ikke å holde det den på klamt og vemmelig vis lover den første halvdelen. 
I stedet feiger man ut, og ender opp med en streit slasherfilm-finale fylt med dosene fyll, dop og sex vi er blitt vant til fra britisk «ungdomsfilm» fra 2000-tallet. 
