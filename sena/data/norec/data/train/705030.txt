Kruttrøyk og kaktus
Er Helldorado Norges beste americanaband? 
De burde i hvert fall være en sterk kandidat. 
Konserten deres i går var i alle fall knakende god. 

Dag Vagle har en varm stemme med et stort repertoar, og bandet fikk vist seg fra sine beste sider på den lille scenen. 
Smakebitene fra det nye albumet lovet absolutt godt, melankolske og tankefulle, og ikke minst velspilte. 

Soundet til Helldorado er også noe helt for seg selv. 
I det en stor røyksky stiger opp bak scenen, går assosiasjonene til ørkenstorm. 
Men så var det bare danskebåten. 

Helldorado låter kaktus og halte hester uansett. 
Til tider er de helt på høyden med band som 16 Horsepower, men tillater seg å være litt mer humørfylte. 
På en halvdeppa måte, heldigvis. 
