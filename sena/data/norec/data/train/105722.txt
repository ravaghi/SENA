Diverse artister - «Listen Up!The Official FIFA World Cup Album» 

(Epic / Sony) 

Mer dansevennlig enn fotballen foreløpig. 

Den offisielle platen fra fotball-VM er rammet inn av pompøs pop (R. 
Kelly med Soweto Spiritual Singers) og ditto fra operaverdenen (Siphiwo), men innimellom finnes heldigvis en rekke driblevennlige og gjennombruddshissige låter som det afrikanske kontinentet er kjent for. 

Det gjelder for eksempel nigeriansk-tyske Nneka og hennes «Viva Africa» og ikke minst Angelique Kidjo - som stort sett alltid er å stole på, her i funky samklang med John Legend. 
Heller ikke columbianske Shakira gjør skam på helheten med «Waka Waka» ettersom hun samarbeider med sørafrikanske Freshlyground. 

BESTE LÅT: 
«Move On Up» 
