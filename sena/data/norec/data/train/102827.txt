Siri Nilsen:«Alle snakker sant» 

(Grappa) 

På god vei til noe stort. 

Nilsen har samlet trådene godt siden debuten for to år siden. 
Der enkelttrådene der var slitesterke, men uten sammenheng, er «Alle snakker sant» et helt annet, sterkere og mindre kunstferdig lappeteppe. 

Hun synger denne gang bare på norsk, bra - monotont, men sanselig. 
Lydbildet er nakent og nært, organisk og ganske blått. 
Melodiene er overveiende lavmælte og gode og underbygges flott av enkelte repeterende tema som griper fast tak i lytteren. 

Tekstmessig er hun også heldigvis fri for klisjeer. 

Tidvis blir «Alle snakker sant» noe stillestående, men du verden - dette er en fin og sjelden blomst i den norske popfloraen. 

BESTE LÅT: 
«Enkle ting» 
