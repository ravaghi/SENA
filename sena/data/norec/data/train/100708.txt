Bente & The Chaingang:«Join my world» 

(Superdrive/Bare bra musikk) 

Uten fiksfakseri. 
Sørlandskvinnen Bente Torgersen Sirnes debuterer med albumet «Join my world». 

Her inviterer kvindølen til et countrymøte hvor vokalisten har vært med og skrevet alle unntatt to sanger. 

Albumet byr på tradisjonell countrymusikk, enkelte steder i countryrockens grenseland. 

Sirnes synger bra og platen bør være et fint musikalsk visittkort for dem som liker countrymusikk uten musikalske fiksfakserier. 
Sangene er på det jevne, og jeg savner den ene sangen du går og nynner etter å ha hørt albumet. 

Anbefalte kjøp: 
«A cowgirls worship song» og «Before the chance is gone». 
