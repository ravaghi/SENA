Forkledd tysker på tur
Denne filmen er egentlig tysk, og enten ble den spilt inn i Berlin eller så ble den spilt inn i Köln eller så ble den spilt inn på Linguaphone språkskole. 
Kanskje ville den vært bedre om skuespillerne snakket tysk. 

«80 minutes» handler om en gutt som blir utsatt for farmasøytisk utpresning. 
Plutselig en dag kommer en restaurantfyr ut av skapet som morder og vil ha pengene sine tilbake. 
Inn i skapet kommer Britt i en slags musikkvideo-uniform fra Britney-tida og injiserer indianske gifter i ham. 
Om 80 minutter dør han hvis han ikke betaler. 

Gabriel Mann drar av gårde og skaffer sjekk med en gang – men da han skal komme seg hjem igjen, oppstår logistiske forvanskninger som er mer usannsynlige enn historien til dobbeltsporet på Vaulen. 
Han har sluskete venner som blir truet av eldre-mc-ere med pistol. 
Han blir uvenner med en Jaguar-eier, han kjører i vannet og forsinkes og forstyrres så det oppstår en slags første april-gru. 

Rollefigurene er heller ikke bra. 
Problemet med disse folka er at de snakker engelsk, men ikke ser sånn ut. 
De likner Volkets Haus-sekretærer, Bundestag-helmuther, Mercedes-pussere og Schnupfel-bakere. 
