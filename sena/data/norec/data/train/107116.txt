Terje Nilsen og Voksne Herrers Orkester:«N'te gang» 

(Grammofon) 

Ni år etter sin siste plate, er endelig Terje Nilsen tilbake. 

Bodøværingen Terje Nilsen er best kjent for viseklassikeren «Mjelle». 
Denne vakre sangen er også med i nyinnspilling på denne platen med Terje Nilsens tekster og musikk. 
Mannen med den dype basstemmen skriver om en middelaldrende manns betraktninger, enten det er til og om kvinnen i «Grete» eller «Æ og min elskede», om hva som egentlig skjedde i «Beren på Logen» eller hvordan «To eldre herrer» har det. 

Terje Nilsen skriver jevnt gode sanger og har noe å si til dem som vil lytte. 
Hans viser har et voksent publikum, og sammen med bandet hans Voksne Herrers Orkester er «N'te gang» en trivelig plate. 
