Gå ikke glipp av dette!
Drømmemøte mellom Nick Hornby og Ben Folds. 

||| 
ALBUM: 
Den sentrale sangen på dette albumet er «Doc Pomus», om mannen som skrev Ray Charles-hiten fra 1956 som er tittelen på dette albumet. 

Alene og sammen med Mort Shuman (begge døde i 1991) skrev Pomus en rekke hitlåter, ikke minst for Elvis Presley. 

Etter å ha vært poliosyk satt Pomus i rullestol, og her er et av versene forfatteren Nick Hornby har skrevet til dette albumet: 

«And he never could be one of those happy cripples/the kind that smiles and tell you life's OK/He was mad as hell, frightened and bitter/He found a way to make his isolation pay». 

Popmusikk kan synes lett, men springer også ut av smerte. 

Hornby & Folds kombinerer elegante melodier med forbløffende, realistiske fortellinger. 

Folds synger som en blanding av Randy Newman, Elvis Costello og Sean O'Hagan, til skarpe strykerarrangementer og lyrisk pianokomp. 

Gå ikke glipp av dette. 
