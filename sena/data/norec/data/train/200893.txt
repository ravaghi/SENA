Konklusjon & karakter
Denne modellen er altså et synlig bevis på at LCD-TVene endelig klarer å matche konkurrentene i plasmaklassen på 42 og 43-tommer. 
45-tommer gir deg en synsflate på 115,5 cm, målt diagonalt fra øverste høyre til nederste venstre hjørne. 

Som den største LCD-TVen vi noengang har testet, får Sharps 45-tommer automatisk et par ekstra plusspoeng i margen. 

Vårt helhetsinntrykk av Sharpen er likevel todelt: 

Den har alt du trenger og mer til. 
Men med en veiledende pris på 65.000 kroner blir den for dyr sammenliknet med de gode plasmakonkurrentene. 

Prisforskjellen blir spesielt tydelig når Sharpen heller ikke er like god på vanlige TV-sendinger og ved DVD-avspilling som Pioneers 43-tommer. 
Den står da igjen som en modell for de spesielt interesserte. 
For eksempel den gruppen som jevnlig kommer til å bruke TVen som PC-monitor, eller spiller konsollspill flere timer daglig. 

Likevel: 
Hadde vi kun hatt HD-signaler tilgjengelig i Norge, ville kanskje resultatet blitt annerledes, det er nemlig her TVen viser seg fram fra sin beste side. 

Vår testmodell ble levert av Displaynet.no. 

Oppgitte spesifikasjoner: 

LCD-TV på 45-tommer. 
Bildepunkter = 1920*1080 *3 punkter. 
Lysstyrke 450 cd/m2, og 800:1 i kontrastforhold. 
60.000 timers levetid på bakgrunnsbelysningen 

Innganger & utganger: 
Input 1: 
 digitaltuner Scart (RGB / CVBS) 
Input 2: 
 videospiller (Y/C / CVBS) 
Input 3: 
DVD = enten komponent eller RGB via scart, eller Y/C eller CVBS Input 4: S-video eller kompositt-videokabel (gul) (front ) Input 5: PC DVI + 3,5 mm stereo miniplugg (kan også bruke en overgang fra VGA-DVI). 
Input 6: Minnekortinngang i front. 

Digital audio/lyd-utgang 
 optisk + eksterne høyttalere 

Mål: 108,5 cm bred, 74,5 cm høy, og 8,5 cm dyp. 
Vekten på medieboksen er 7,2 kg, mens TVen veier 31 kg med foten på plass. 
