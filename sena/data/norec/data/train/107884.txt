Flatt, men dypt
At noe så flatt kan være så dypt. 
«Paper Mario: The Thousand Year Door» leverer en rollespillopplevelse av de sjeldne. 

Intelligent Systems er en gullkalv for Nintendo, med spill som 

Nå følger de opp sin mesterlige Nintendo 64-klassiker «Paper Mario» med Gamecube-spillet «Paper Mario: The Thousand Year Door». 
Og la det være klart med en gang: dette er ikke Mario slik du kjenner ham. 

Her snur Intelligent Systems velkjent Nintendo-spilldesign på hodet. 
Resultatet er en slags parodi på gode, gamle Mario-spill, et svært morsomt skråblikk på det kjente og kjære. 

Det mest åpenbare er den slående og nydelige visuelle stilen, som består av papirtynne figurer og omgivelser. 
Det betyr blant annet at du kan brette Mario til et papirfly for å nå områder man ellers ikke kommer til. 

Dessuten er «Paper Mario: The Thousand Year Door» et fullblods rollespill, med erfaringspoeng, oppgraderinger, nyttige lagkamerater, rundebasert slåssing og mye mer. 
Det er snakk om ganske komplekse greier, men man blir introdusert til de forskjellige elementene gradvis og pedagogisk. 

Det betyr at spillet starter forsiktig og pent, men vokser seg stadig større og kulere, inntil man sitter der med et avansert, utrolig dypt og vennelig monster av et spill. 

I tillegg har det altså denne særegne humoren da, som du finner i alt fra den ville historien til utrolig kule angrep, oppgraderinger, fiender, miljøer og spesialgjenstander. 
Det er tydelig at Intelligent Systems er fostret opp med Nintendo, de vet akkurat hvilke punkter de skal trykke på for å forme sin kjærlige parodi. 

Det eneste jeg egentlig har å utsette på spillet er at det med fordel kunne ha vært noen hakk skarpere i kantene, det er gjort endel kompromisser for å ikke virke alt for fremmed for Mario-fansen. 
Sammenlignet med det glimrende Game Boy Advance-spillet «Mario & Luigi: 
Superstar Saga»,som på mange måter er «Paper Mario»s åndelige tvillingbror, blir det hakket for trygt og ufarlig. 

Alt-i-alt er det derimot et imponerende stykke håndtverk, et sterkt vanedannende spill jeg koste meg enormt med. 
Gamecube-biblioteket ditt vil ikke være komplett uten! 

PS: 
Spillet er i salg fra 12. november. 
