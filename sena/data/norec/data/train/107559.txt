Krampe-lykke
(RCA / Sony BMG) 

Årets «Idol»-single er designet med smil i alle hjørner. 

Men selv et smil kan stivne når det blir for mye. 
Som når det blir så hektisk som på «Dreaming», en låt med flere avtrykk av låtskriver David Eriksen enn av med-produsent - og med-dommer - Ole Evenrud. 

Det er en teenpop-kraftig Hear'say-følelse over «Dreaming» - et band som Eriksen har studert mer enn de fleste. 

Vi snakker med andre ord om en hesblesende arrangert lykkepille - knappe tre minutter med livsglad positivitet som man umulig kan forbli uberørt av. 
Men det skjer veldig mye veldig fort, og ingen av «Idol»-finalistene rekker egentlig å vise hva de er god for. 
Unntatt de to som jeg etter denne låten mistenker vil bli stående igjen som de to siste finalistene i mai, Ali og Cindy. 
