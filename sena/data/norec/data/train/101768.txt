Trener:
Roy Johansen (54) hadde hatt to dager til å samle laget, på isen, etter sprekken mot slovakene. 
Ble muligens overrasket over fransk kontra-taktikk, og betenkt over dårlig uttelling norsk overtallsspill 1. per (3 ggr). 
Kunne lite gjøre med tre baklengs i løpet av 51 sekunder, men fikk åpenbart rettet opp mye før siste periode. 

Kvartfinale-finalen ble så dramatisk som en slik kamp bør være. 
Den svingte voldsomt, fra det elegante til det begredelige - sett fra begge hold. 
Norge var ille ute 17 minutter før slutt, men hentet krefter og offervilje fra kjelleren på beundringsverdig vis. 
Frankrike kunne ha avgjort i spilleforlengelsen, og Norge kunne ha gjort det. 
Uavgjort i ordinær tid - og kun ett poeng etter tapt straffeslagskonkurranse - gjør veien frem til kvartfinale 22. mai vanskelig. 
Hockeygutta er avhengig av andre resultater, og poeng mot Tsjekkia/Canada. 

Vurdert av Øystein Jarlsbo. 
