Best i test:Canon EOS 450D 

For andre året på rad er det Canon som trekker det lengste strået; denne gangen med EOS 450D. 
Canon har oppgradert den forrige modellen (400D) på flere punkter, både med bildestabilisert kit-objektiv, høyere oppløsning, større søker og skjerm med mer. 

Kameraet fra Canon tar knallgode bilder i de fleste forhold, og spesielt på høye følsomheter er det ingen av de andre som gir så gode bilder som EOS 450D, der også bilder tatt med ISO 1600 er fullt brukbare. 
Den innebygde blitsen er også den best balanserte på våre testbilder, der ansikter bevarer fargen godt og bakgrunnen fortsatt er godt synlig. 

450D er også svært raskt i bruk - det har den raskeste autofokusen og klokket også inn flest seriebilder; både etter 3 og etter 10 sekunder. 
Kameraet er også brukervennlig og lett å bli kjent med, det har funksjoner nok til å tilfredsstille de fleste, stor og klar skjerm og tilgjengelighet og utforming av knapper er også blant de beste i denne gruppen. 
I det hele tatt har vi veldig lite å trekke for på EOS 450D. 

Du bør dog vurdere om grepet er godt nok for dine hender - det er ikke alle som er komfortable med det relativt smale grepet, så vi råder deg til å prøve kameraet i butikk før du kjøper (dette gjelder for så vidt uansett hvilket kamera du vurderer å kjøpe). 
I tillegg må du ut med nesten en tusenlapp over tre av de andre kameraene i denne testen. 

Vi testet også EOS 450D tidligere i år. 
Den testen finner du her: 
Canon EOS 450D 
