The Baseballs, «Strings'n'Stripes»
The Baseballs, «Strings'n'Stripes» 

(Warner) Samme vitsen, én gang til. 
Da vokalgruppen The Baseballs toppet VG-lista i seks uker med «Strike!» i 2010, følte enkelte blant oss et kaldt gufs fra tiden da den tyske «slagermusikken» var den dominerende malen også for den norske populærmusikken. 
Aldri mer 1963, liksom. 

Nå skal man selvsagt vokte seg for å ta Berlin-trioen alvorlig. 
De har fremdeles bare én vits - nyere pophits (Gaga, Britney, 50 Cent) fremført som var de amerikanske 1950-tallsslagere - men skal ha for en viss gjennomføringsevne: 
Vokalarrangementene her er gjennomarbeidede, og aksenten(e) er ikke så ødeleggende som man kunne frykte. 

Toppen av meningsløshet. 
Men for all del. 

BESTE LÅT: 
«Follow Me» MORTEN STÅLE NILSEN 
