Johnny Cash lever videre
Etterlatte tekster fra Johnny Cash (1932-2003) synges av venner og tilhengere. 

Johnny Cash: 
"Forever words" (Legacy/Sony) 

Samlingen åpner sterkt med gamle venners savn, idet Kris Kristofferson leser Cash' siste dikt "Forever" mens Willie Nelson klimprer melodien til "I still miss someone". 

Ruston Helly og Kacey Musgraves framfører "To June this morning" på vakkert vis, og Alison Krauss er seg selv i "The Captain's daughter". 

Rosanne Cash og Carlene Carter hører med, sistnevnte i "June's sundown" om moren. 

Blant de mange deltakerne finner vi også John Mellencamp og Elvis Costello. 

Albumet er for ujevnt, men Jayhawks er praktfulle i "What would I dreamer do?" og Jamey Johnson viser styrke i "Spirit rider". 
Det kommer det en liten grøsning når Chris Cornell, som tok livet av seg i fjor, synger "You never knew my mind". 

Beste spor: 
"To June this morning", "You never knew my mind", "The Captain's daughter", "What would I dreamer do?". 
