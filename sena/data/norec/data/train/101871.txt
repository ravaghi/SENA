Plateanmeldelse:Leon Russell - «Life Journey» 

Livsløp à la Leon. 

Han vil bli husket som den mørkøyde fyren i flosshatt som pumpet ut infernalsk gospelrock bak pianoet tidlig på syttitallet, enten på egenhånd eller sammen med «heavy friends». 
Subsidiært en av sekstitallets mest sentrale studiomusikere. 

Men kanskje har Russell (72) alltid sett på seg selv som en tradisjonstolker. 
«Life Journey», lansert som en avskjed, gasser seg i amerikansk sanggull, fra Robert Johnson, via Duke Ellington og til, eh, Billy Joel. 

Det er velspilt, og låter dyrt. 
De to boogiende og - for all del 
- woogiende originalene liver opp. 
Leons brekende Oklahoma-aksent likeså. 

Det er Russells «Stardust» (Willie Nelson, 1978), dette. 
Og et fint punktum. 

BESTE LÅT: 
«Down In Dixieland» 
