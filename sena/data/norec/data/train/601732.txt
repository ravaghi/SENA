Skuffende
Trioen The Lovell Sisters fikk velfortjent heder og ros for sin delikate, stemningsfulle og velklingende bluegrass— og folkemusikk. 
Eldstesøster Jessica bestemte seg for å ta seg en pause fra musikken. 
Dermed startet Rebecca og Megan Lovell prosjektet Larkin Poe. 
Det begynte med minialbumet «Spring», og nå er de sammen med bandet sitt ute med «Summer». 
Det skal visstnok bli plater om høst og vinter også. 

På «Summer» har de nesten helt gått bort fra bluegrasstilen, og da Larkin Poe høres med ett ut som et ordinært band som spiller streit americana. 
Balladen «Enough for you» er ålreit. 
Fin låt. 

De tre siste låtene er innspilt live i studioet til The Margarets på Giske med Thom Hell som vokalgjest. 
Dette regnes som bonusspor, og på «Summer» er det bonussporene som låter best. 
