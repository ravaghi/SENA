Underfundig
Regi: 
Fernando Eimbcke. 
Med: 
Enrique Arreola, Diego Catano, Daniel Miranda, Danny Perea. 
Meksikansk drama/komedie. 
7 år 

Pizza, fotballspill og hasjbrownies skaper underfundig humor i en film som flyter ut i stillstand. 

«Andejakt» er den norske tittelen på denne snodige meksikanske filmen. 
Et maleri av en andejakt får stor betydning for et desillusjonert pizzabud, men utover det befinner vi oss utelukkende i en høyblokk med store strømproblemer. 

Regissør Fernando Eimbcke er dvelende visuell i sin filmdebut i svart/hvitt. 
I en grå forstadstilværelse sitter to fjortenårige kompiser med dataspill, cola og snacks - alene hjemme hele søndagen. 
Deres monotone idyll brytes av nabojenta på 16 som vil låne komfyren og et voksent pizzabud med et traurig liv. 

Lite skjer, men det som skjer, formidles med en treffsikker blanding av humor og innsikt. 
Enkle bemerkninger, et lite ørekyss, en playstationkamp medfører store omveltninger - især når de krydres med hasjkaker. 
Denne «en dag i et liv»-filmen byr på underfundige og smarte kast, men bruddstykkene er mer fengende enn helheten 
