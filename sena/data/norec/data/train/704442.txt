Nå synger han på norsk
Tommy Lorange Ottosen fra Fredrikstad, alias Tommy Tokyo, har gitt ut flotte plater på engelsk. 
Nå gjør han et forsøk på norsk, og han er i hvert fall ikke blitt dårligere av det. 

Tekstene glir uanstrengt og er verd å lytte til. 
Har du ting du vil ha sagt, funker det best på det morsmålet. 
Som "Jenta (en dystropisk framtidsvisjon)", om muligheten til å velge hvilke fostre som skal få et liv. 
Sangen går i retning Neil Young med Lars Lundevall fra DeLillos på gitar. 

Det er ikke til å unngå at han på norsk noen ganger minner om nettopp DeLillos, men han fortsatt er en artist med særpreg. 

Det skader heller ikke å ha med folk som Gøran Grini på orgel eller Siri Nilsen i en duett. 
Utgis mandag. 

Beste spor: 
"Jenta (en dystropisk framtidsvisjon)", "Det lille livet", "Hilsen alle dem du svek". 
