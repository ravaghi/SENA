Kjendisparaden skuffer
Calvin Harris er ute med sitt beste album hittil. 

Skotske Calvin Harris har fulgt en velkjent oppskrift og vært en hit-maskin siden hans internasjonale gjennombrudd i 2012 med albumet «18 Months». 
EDM-superstjernen har siden da vært som en partylåt-maskin og har vært elsket av festglade, men slaktet av kritikere. 
Denne gangen virker det som om han prøver å komme på godfot med alle, og leverer det beste albumet han har i samlingen sin til nå. 

Han har tatt med seg A-laget når det gjelder samarbeidspartnere. 
Listen er lang med navn som blant annet Pharrell Williams, Ariana Grande, Snoop Dogg, Katy Perry, Frank Ocean og Nicki Minaj. 
Men selv med en slik imponerende liste klaffer det ikke helt for Harris. 
Det åpner sterkt med den 80-tallsinspirerte sommerlåten «Slide». 
Det som følger har en rød tråd med retro innslag i en sløy og tilbakelent tropisk elekronika-stil. 

Avslutningen er også sterk med singelen «Feels» hvor tittelen på albumet faktisk også får litt fotfeste. 
Dessverre er det flere låter her som ikke når helt opp til toppen. 
Sanger som «Paryers Up» og «Skrt On Me» virker som ekstra fyll uten å gi plata noe ekstra, og man forventer nok et enda høyere nivå med kjendisparaden han har lagt opp til. 
Dette gjør at man blir litt skuffet av resultatet. 
