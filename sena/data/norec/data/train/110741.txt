Ingenting «Kjempegreier»
(Sonet/Universal) 

Fet og mye lyd fra Ingenting. 

Siden forrige plate for fire år siden er vokalist Kjartan Osmundsen byttet ut med Kjell Undheim, uten at det utgjør noen forskjell i det hele tatt. 
Rølpen blir godt tatt vare på, for å si det sånn - både i tekster og stemmerasp. 
Lite har skjedd (eventuelt ingenting...) med bandets uttrykk på denne tiden også - her går det i fete gitarer og rettfram macho-rock'n roll et sted mellom DumDum Boys og ZZ Top, men det er ikke tvil om at det låter både friskt og energisk av Stavanger-veteranene. 
Det de mangler i originalitet (og subtile tekster) tar de igjen i fullt monn via et fandenivoldsk humør og tempo som burde borge for rimelig heftige konsertopplevelser med disse norske rock-doldisene. 
Absolutt godkjent! 

ANBEFALTE KJØP: 
«Guttane», «Hare mann», «Taffelfilosofi» og «Søndag morning». 
