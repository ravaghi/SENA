Alt faller på plass
Noen plater vet du fort at du kommer til å like. 
Når alt faller på plass halvannet minutt inne i åpningskuttet "Afraid of ghosts", skjønner jeg at det ikke kan gå galt for Butch Walker på hans sjuende plate. 

Akustisk gitar, piano og en nesten bønnfallende stemme. 
Han er lysere til sinns i "I love you" og hyller på vakkert vis en av rockens store i "Chrissie Hynde". 

45-åringen fra Georgia var en gang en tungtrockende fyr, men her lar han Ryan Adams pakke musikken inn i tidløs americana med noko attåt. 

Gjestelista teller Johnny Depp og Bob Mould. 

Beste spor: 
"Afraid of ghosts", "I love you", "Still drunk", "Bed of fire". 
