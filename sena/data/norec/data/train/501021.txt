Original vare
Dystert på en veldig vakker måte 

Sleeping States lager original musikk som i stemning og visjon kan ligne på Bon Iver. 
Det er mørk visesang med en høystemt romlighet. 
Men der Bon Ivers musikk assosierte til øde vinterlandskap, er det er middelaldersk preg over Sleeping States som gir bilder av overskyede, engelske åser. 
Det brukes gitarlag og vokalharmonier her, som balanserer mellom det truende og det sakrale. 
Kanskje er det det faktum at Bella Union er selskapet til Cocteau Twins' Robert Guthrie som påvirker lyttingen, men mystikken på platen minner mye om det bandets tidlige utgivelser. 

Sleeping States' Marland Starkie bruker imidlertid sin musikkutdannelse for hva den er verdt, i nydelig detaljerte komposisjoner som lar melodier ta ekstrarunder rundt små tema og sanger dvele ved klanger og støy. 
Resultatet er vakkert og dystert på samme tid, og støttes opp av tekster som veksler mellom det konkrete og det drømmende. 

HELGE OLSEN 

Enig med vår anmelder? 
Si din mening her. 
