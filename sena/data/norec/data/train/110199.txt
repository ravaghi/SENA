Amadou & Mariam:Ujevn ørkenrock 

Det blinde ekteparet Amadou Bagayoko og Mariam Doumbia har lenge vært helt i front av Malis rike musikktradisjon, med sin unike kombinasjon av tradisjonelle elementer og samtidige, populærmusikalske uttrykk. 

Amadou & Mariam: 
«Folila» (Warner Music) Med dansbare grooves og livsgnistrende sanger har de toppet europeiske hitlister, blant annet med fotballhiten «Celebrate The Day» fra 2006. 

På «Folila», som rett og slett betyr «musikk», samarbeider de med en rekke gjesteartister, med et noe ujevnt resultat. 

Helhetsinntrykket er tyngre, mer rockorientert enn tidligere, likevel dypt forankret i hva man kan kalle afrikansk ørkenblues-tradisjon. 
Dansevennlige «Dougou Badia» er en klar hitfavoritt. 

BESTE LÅT: 
«Dougou Badia» CARL PETTER OPSAHL 
