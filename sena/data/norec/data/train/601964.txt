Tidløst og rotfast
Det er lett å tenke på Steve Winwood når man hører på amerikanske Warren Hayes og hans stemme. 
Den er full av både blues, soul og rock, og han veksler elegant mellom disse sjangrene. 
I sommer er Warren Hayes et av de store navnene under Notodden bluesfestival. 
Dette albumet er bra nok til å skru opp forventningene til konserten. 

Et stjernelag av musikere setter igjen sin signatur på de lange låtene. 
Ivan Neville, Ian McLagan, Ruthie Foster og tenorsaxofonisten Ron Holloway er noen av dem som bidrar mest. 
De sørger for at låtene lever og pirrer enten det handler om seig og smektende soul og rhythm & blues eller dampende blues eller mer rocka materiale. 

Warren Hayes og hans medhjelpere klarer bare nesten å holde på lytteinteressen på hele dette lange albumet. 
Noen av låtene burde ha tikket inn på fire minutter i stedet for seks. 
