Sommerfølelse levert på spekefat
Britiske Jack Peñate. 

||| 
CD: 
Hvert år på denne tiden begynner sommerhitanalysene i radio og aviser. 
Hva er det som gjør at en låt blir en sommerhit, spør de. 
Hva slags kriterier må ligge til grunn, hvordan må låta låte? 

I år er problemet løst, folk kan bare sette på Jack Penates andreplate «Everything is new» og singelen «Tonight?s Today» - og få sommerfølelse servert på spekefat. 
Der Penate på debuten «Matinee» (2007) hadde sumpet seg ned i den uttværede britiske kitchen sink-visetradisjonen, har han denne gangen tatt turen til Brazil for å plukke opp strandrytmer og «nananana»-koring, vært på Ibiza og studert virkelighetsfluktgitarene til Vini Reilly, og skapt en plate som mest av alt minner om det å fortsette festen til soloppgang, for deretter ta et morgenbad. 

Det er fantastisk nå, og blir sikkert enda bedre når det blir nostalgilytting i høst. 
