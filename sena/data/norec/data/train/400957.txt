Deila om matchvinneren:− Han har en begavet høyrefot 

Vålerenga-trener Ronny Deila roser målscorer Hermann Stengel og hans høyrefot opp i skyene etter 1-0-seieren over Aalesund. 

- Han er en intelligent og hardtarbeidende spiller, og har en begavet høyrefot. 
Det var rett og slett en kjempescoring. 
Kan ikke gjøres bedre, sier Vålerenga-treneren. 

Scoringen kom like før pause, og bare sekunder etter at AaFK hadde sin aller største sjanse i kampen. 
Robert Sandberg reddet skuddet fra Edwin Gyasi med et tigersprang, og i det påfølgende angrepet straffet Herman Stengel et passivt AaFK-forsvar. 
Han førte oppover mot ryggende AaFK-ere, og hamret til fra 25 meter. 
Ballen gikk i perfekt bane over Andreas Lie – utagbart i krysset. 

VIDEO: SE SCORINGEN HER: 

− Viser klasse 

Herman Stengel startet kampen på benken, men kom inn for Christian Grindheim allerede før det var spilt ti minutter. 

− 
I stedet for å sutre over å starte på benken, gikk han inn og viste hvorfor han fortjener å spille fra start. 
Det er det klasse over, mener Deila. 

Seieren mot AaFK var Vålerengas første på bortebane i år. 
Og at rekken av bortetap er brutt er noe Deila skjønner viktigheten av. 

− Dette gjorde kjempegodt. 
Uansett om det er borte eller hjemme er det deilig med en seier, men det er kjennes greit ut å ha tatt den første borteseieren for året. 
Vi har satt oss selv i en svært vanskelig situasjon i åpningen av sesongen, men dette er noe vi kan bygge videre på, sier han. 

− 
Jeg er virkelig imponert over den jobben gutta legger ned i dag. 
Vi har ny kamp allerede på tirsdag, en vanskelig kamp mot Kristiansund. 
Og det er mye enklere for oss å gå til den kampen med denne seieren i lomma, sier Deila videre. 
