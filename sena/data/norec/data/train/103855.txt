Sergeant Petter:«Let's Go Wrestling EP» 

(New Records) 

Det rocker igjen fra bergensprærien. 

Sergeant Petter, aka Petter Folkedal, fra ville, ville vestlandet fikk mye velfortjent skryt da han debuterte med albumet «It's A Record» tidligere i år. 
På EP'en «Let's Go Wrestling» tar han altcountry-begrepet et par cowboystøvleskritt videre og leker seg gjennom fire præriepoplåter av ypperste klasse: 
Spagetti-rockeren «Spooky Spook», den 60-talls-harmoniske «Up For A Jive», den mer «klassiske» rock 'n' rolleren «Mr. Smiley» og den saloon-jazza «Dabble Do Wop» - med H.P. Gundersens steel-gitar som en slags rød ståltråd gjennom hele platen. 
Dette er et riktig muntert innslag i høstmørket og en lovende forsmak på det kommende andrealbumet. 
