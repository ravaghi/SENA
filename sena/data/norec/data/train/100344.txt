Ensemble Bjørvika, Per Andreas Tønder, baryton, Ellen Ugelvik og Tore Dingstad, piano Morten Gaathaug:Musica da camera 

GENRE:KLASSISK Tekster av Jens Bjørneboe 

Litt bakpå. 
Komponisten Morten Gaathaug definerer seg selv som en rendyrket romantiker. 
På cd-en «Musica da camera» finner vi en strykekvartett, en klaverkvintett og seks sanger til dikt av Jens Bjørneboe, fremført av barytonen Per Andreas Tønder og pianisten Ellen Ugelvik. 
Kvartetten og kvintetten er fra henholdsvis 1986 og 2005, og her mikser Gaathaug de klassiske formskjemaene med sine egne elementer - det er ikke så lite natur i denne musikken, for eksempel. 

Det står i utgangspunktet respekt av en komponist som våger seg på å skrive kammermusikk av edleste slag. 
Og alle utøvere gjør det overbevisende, ikke minst låter kvartetten Ensemble Bjørvika tett og godt. 

Dermed klinger musikken velspilt, men ikke alltid like vellykket - det er for liten fremdrift og man får ofte følelsen av å stå på stedet hvil. 

Bjørneboe-sangene har noen fine partier, men tipper fort over i at tekstene understrekes av musikken ut i det overtydelige. 

Dermed blir de bare middels spennende, til tider til og med unødvendige. 
