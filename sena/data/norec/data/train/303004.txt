Lukrativ pensjonisttilværelse
Men Rod er fortsatt ingen Sinatra, akkurat. 

||| 
ALBUM: 
Rod Stewart (65) har i sannhet gått en lang vei, fra modmusiker med høydepunkt i pub-beat-rock-gærningene The Faces på 1960-tallet, via en lysende solokarriere, deretter kjendisliv i Hollywood og nedtur. 

Inntil han fant en ny formel i 2002: 

Planking av den såkalt «store, amerikanske sangboka», et prosjekt som nå topper seg med album nummer fem i serien. 

I begynnelsen av november står Stewart på scenen på Caesar's Hotel i Las Vegas, og han er sannelig vel unt å ha funnet seg et levebrød inn i pensjonsalderen. 

Det betyr ikke at det han driver med, et spesielt kreativt, snarere tvert imot. 

Med et gjennomproft tonefølge sklir han på pussede lakksko gjennom 12 nynneglade evergreens (18 på den doble deluxe-utgaven), uten akkurat å tilføre låtene noen nytt. 

Sangeren må ha meg unnskyldt, men skal jeg høre dette materialet, foretrekker jeg Sinatra. 
