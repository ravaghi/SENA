Hitvarsel
Hun er kommet for å bli, om noen av oss var i tvil om det. 
Maria Mena gir verden en helt nydelig forsmak på albumet «Viktoria», som slippes 23. september. 
Hun holder seg til stilen fra forgjengeren og storsuksessen, «Cause and effect». 
Maria Mena har blitt en slags herlig poputgave av Alanis Morrisette. 
Begge sutrer og står for overdrevent føleri, men der Morrisette slår på stortromma, holder Maria Mena litt igjen og pakker sitt emosjonelle univers inn i fløyel. 

Dette er en flott låt. 
Verset begynner sakralt og mollstemt, mens refrenget bygger seg opp som en forløsende og fyldig topp litt i Coldplay-stil. 
Det fungerer som bare det. 
«This too shall pass» blir en sommerhit. 
