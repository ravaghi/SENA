Ryan Adams & The Cardinals:«III / IV» 

(Paxam Records) 

Trenger 3-4 redaktører. 

Hyperproduktive Adams satte karrieren på pause i fjor. 
Dette er derfor bare 2010s andre plate. 
Dobbeltalbumet er rester fra studiotiden til «Easy Tiger» i 2007, uvanlig mye hardere og mer powerpopete enn noensinne - og tilnærmet lapsteelfritt. 
New Yorkeren legger seg tett opp til punkpoperne The Replacements, men fyller på med flere gode intensjoner enn gjennomføringer. 
Ujevnt som alltid, men her er det i overkant mye kvalitativt vindskeivt, og overdoser av forkastede sitcom-introriff. 
Selvsagt spuriøse tendenser til storhet, men 36-åringen burde latt noen voksne kutte og redigere. 
Det hadde i alle fall vært noe nytt. 

BESTE LÅT: 
Numbers 

TOR MARTIN BØE 
