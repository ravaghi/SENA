Enda en unik lytteropplevelse
Future med en gavepakke av utfordrende urban musikk. 

ALBUM: 
Med sin enestående blanding av knallharde trap-beats, drømmeaktig R&B; og «808 & Heartbreak»-påvirkede bruk av autotune, har Atlanta-artisten Future blitt en gavepakke for søkere av utfordrende urban musikk. 

Når han endelig følger opp «Pluto» etter flere utsettelser, er det med unntak av Andre 3000-gjestede «Benz Friendz (Whatchutola)» en mørkere lytteropplevelse siden sist. 

Langt mer sammenhengende, og vokalmessig både nedstrippet og råere enn 2012-debuten. 
Fra flytende spor av typen kun Future kan lage («I Be U», «Honest» og «Blood, Sweat, Tears»), og truende klubbangere som «Covered N Money», «My Momma» og «T-Shirt», til pre-ammetåkelagte «I Won» - hvor han og Kanye West feirer kjærligheten til sin respektive kjendisdamer. 

Med «Honest» leverer ikke bare Future enda en unik lytteropplevelse, men gir dessuten endelig et skikkelig gjennomført album til alle som har vært hektet på hans alternative og primale sound siden «Tony Montana». 
