Forsøk på klaustrofobisk spenning
Skuespillere: 
Tehmina Sunny, Anita Briem, John Getz, Shiley Knight, Christopher Backus, Joey Slotnick, Devin Tartray 

Ni mennesker sitter fast i en heis i en Wall Street-bygning i New York. 
En av dem har en tidsinnstilt bombe knyttet fast til livet. 
Hjelpemannskap sitter fast i trafikken. 
Tiden tikker... 

Dette kunne ha blitt en grøsser/thriller av høy karat, hvis den hadde komme under de rette henders behandling. 

Her blir konfliktene som oppstår som en banal krangel på et dumt nachspiel. 
Spenningen mangler den nålespisse substansen som kreves for å få deg ytterst på kinosetet og temperaturen føles absolutt ikke giftig. 
Ikke småsvett, engang. 

Vi føler glede når vi, som publikummer, er ute av heisen. 
Ikke på grunn av en angstkvelende opplevelse, mer slik du er glad for å slippe unna et småkjedelig selskap. 
