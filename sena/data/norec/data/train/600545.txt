Fascinerende mislykket
MUSIKKFILM 

USA 2015 

Regi: 
Jon M. Chu Manus: 
Ryan Landels 

Skuespillere: AubreyPeeples, Juliette Lewis, Molly Ringwald, Ryan Guzman, StefanieScott, Hayley Kiyoko, Nicholas Braun, Isabella Kai Rice, AuroraPerrineau, Samantha Newark, Britta Phillips, Nathan Moore, BarnabyCarpenter 

Musikk: 
Nathan Lanier 

Aldersgrense: 
Tillatt for alle 

Delvis jordnært tenåringsdrama, delvis klisjéfylt popstjernefantasi og delvis sentimental science fiction-historie: 
«Jem and the Holograms» må være årets merkeligste og mest ujevne film. 

Så lenge den bare handler om foreldreløse Jerrica og de tre søstrene hennes, er den helt OK. 
Hovedrolleinnehaver Aubrey Peeples er flink til å balansere hjerte med hjerne og styrke med sårbarhet. 
Regissør Jon M. Chus («Justin Bieber: 
Never Say Never«) bruk av smarttelefoner, sosiale medier og Google Earth (!) er ofte fiffig. 

Men når Jerrica blir til Internett-fenomenet 
Jem og reiser til L.A. for å få platekontrakt, mister Chu grep om både tone, form og fokus. 
Sangnummerne er kleine og kjærlighetshistorien puslete. 
Konfliktene føles konstruerte og løsningene av dem lettvinte. 
Og, liksom bare for å gi filmen en touch av det absurde, drasser Jerrica rundt på en robot faren laget til henne før han døde. 
Den går av seg selv, sier «Bip-bip « og skjuler noe som skal vise seg å være en svært banal hemmelighet. 

Tanken bak «Jem and the Holograms» er prisverdig nok: å lage noe litt fresht for jenter som ikke er blitt tenåringer ennå. 
Men den ferdige filmen er et nesten fascinerende mislykket blandingsprodukt. 
