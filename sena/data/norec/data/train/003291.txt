Chuck og Larry
”I gode og onde dager: 
Chuck og Larry” er kanskje den mest homofobe komedien du noen gang vil se. 
Eller kanskje ikke, for du behøver strengt tatt ikke se dette mølet! 

Dette er en film designet for det hvite konservative Amerika, der det å være homo er sidestilt med å være pedo, eller verre. 
Adam Sandler og Kevin James har begge nådd nye lavmål i sine karrierer ved å være med i denne filmen. 

Gift på papiret 

Chuck og Larry er bestekompiser, brannmenn og skikkelige tøffinger. 
Chuck er enkemann med to barn og må gifte seg på nytt for å oppnå pensjonsfordeler. 

Men han vil ikke gifte seg med hvem som helst, og velger Larry, som skylder ham en tjeneste etter at Chuck reddet livet hans. 

Tanken er å bare være gift på papiret, men så blir de satt i myndighetenes søkelys, og må vise at de virkelig er homser. 

Dum og korka 

Det skulle være mulig å lage en morsom og hjertevarm komedie av dette plottet, men ”Chuck og Larry” er dessverre en veldig dum og korka film med elendig manus og billige poenger. 
Homofrykten ligger som tett tåke. 

Homsemiljøet fremstår som et 24-timers freakshow, akkurat slik det konservative Amerika tror det er. 
Og det er nesten ingen scener uten at det skal handle om frykten for rævpuling. 

Skamløs puppescene 

Adam Sandler har vært morsom før, men jeg mener fremdeles at han er mye bedre som seriøs skuespiller enn som komiker. 
Jeg skjønner likevel hvorfor han lager slike filmer, for det er jo her han tjener penger. 

Men hvorfor vil Kevin James, Kongen av Queens, være med i en film der annenhver replikk handler om hvor feit han er? 

Takk gud for at Jessica Biel er med! 
Dermed får vi en skamløs puppescene som jeg vet er lavmål, men mannen i meg greier ikke la være å kose seg stort. 
En scene fra fellesdusjen på brannstasjonen er også morsom, selv om jeg burde visst bedre. 

Filmovergrep 

Men til tross for et par genuint morsomme scener, er ”I gode og onde dager: Chuck og Larry” en forferdelig stygg film, både mot homofile, feite folk og ikke-hvite. 

Det topper seg med en japansk figur som må være det verste filmovergrepet mot asiater siden Mickey Rooneys legendariske skivebom i ”Breakfast at Tiffany’s”. 

Styr for all del unna ”Chuck og Larry”, og håp at puppene til Jessica Biel dukker opp på YouTube i stedet 
