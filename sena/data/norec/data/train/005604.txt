Hvor behagelig kan rap bli?
Her har du svaret. 

Dopeheten er intakt, som på fjorårets forløper Helping Hands. 
Ivan Ave er master of chill, mannen med musikken man ofte vender til når man er rådvill om hva som skal settes på eller bare når man er i humør til å høre bedagelig rapmusikk. 
Every Eye handler ikke om hvor god han er til å chille, altså, men gir en lyst til å ligge horisontalt og njuta. 

Jazz-viben er en viktig bestanddel i Ivan Aves univers, men det blir ikke gammelmodig. 
Trommene klasker godt, rappen er feit og tangentene groover fint mens rapperen viser at det er bra med aktivitet mellom ørene til vinjeværingen. 

Elastisiteten til nakkevirvlene testes kontinuerlig når man hører albumet, med andre ord. 
Det er tidvis tankevekkende (“Young Eyes”), romantisk (“Bike Lock”, “George Duke”) og eksistensialistisk (“Running Shoes”). 
Det er smarte hverdagobservasjoner som ikke nødvendigvis treffer deg den første gangen du lytter, men bitene faller på plass jo flere runder Every Eye får. 

❤️ Elsker ❤️ 

Han er kvass på mikrofonen. 
Knekk en flaske vin eller lettbrus, sett på albumet og la livet putre i takt med kjelen med oksehaleragu. 
Lite som sier høst mer enn Ivan Aves Every Eye, som blant annet er laget av godtfolk som Mndsgn og Fred Fades. 
Jeg får lyst til å myse mot høstsolen. 

? 
Elsker ikke ? 

Albumet føles som en sammenhengende sak, med unntak av “Steaming”, spør du meg. 
Men det kan være fordi jeg har overdoset på lyden av Dâm-Funk, som har produsert låten. 

P3 Christines live: 
Ivan Ave "Also": 
