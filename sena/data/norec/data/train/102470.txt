Plateanmeldelse:Mattias Alkbergs Begravning - «Mattias Alkbergs Begravning» 

Svensk teaterrock med allsangsopsjon. 

ALBUM: 
INDIEROCK Mattias Alkbergs Begravning «Mattias Alkbergs Begravning» (Teg Publishing/Playground) 

Jo da, alltid plass til en rockesvenske med agenda. 

Bear Quartet-vokalistens sideprosjekt, egentlig hans nåværende hovedfokus, er grublende teatralsk. 
Like deler imitert fylleralling, liksomprovokasjoner («skriver kuken på svenska flaggan») og, av alle ting, en Black Flag-cover. 

Kontrollert skranglete, med ferdig påklistret patina og uavgjort mellom gammelmodig og nyskapende. 

Noen Thå- eller Sundstrøm er han muligens ikke, og selv om politisk enighet med ham ikke kreves for virkelig å like låtene, er det få som kan formidle slikt politisk nattesyn uten å male paroler. 

BESTE LÅT: 
«Med Satan» 

TOR MARTIN BØE 
