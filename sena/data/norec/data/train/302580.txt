Bodø glimter til på rockkartet nok en gang
Kråkesølv gir ut bysbarna Cold Mailman. 

||| 
ALBUM: 
Nesten halvparten av Cold Mailman har fartstid i det briljante posthardcore-/dronebandet Kollwitz fra Bodø. 

Denne gjengen skrider også til verket i bedagelig tempo, men der Kollwitz skjeler til Isis og deres likemenn, har Cold Mailman mer til felles med bykameratene Kråkesølv. 

Med andre ord lavmælt indie med slektskaper til Death Cab For Cutie, men hakket mer saktegående. 

Ivar Bowitz har sine begrensinger som sanger, noe som gjør at «Relax...» som album oppleves som en tanke éndimensjonal i stemningsregisteret. 

Til tross for mange vakre og vare partier og lekre detaljer i det pludrende gitararbeidet. 

«Pull Yourself Together and Fall in Love With Me» 

Bland gjerne inn flere smakstilsetninger som i støyende «Back In Your Bed» litt oftere. 
