Winta:«My Life» 

(DaWorks / Musikkoperatørene) 

For variert for sitt eget beste. 

I likhet med soulsøstrene Samsaya og Noora Noor har ikke den smellvakre Oslo-sangerinnen Winta klart å omsette medievelvilje i salg. 
I Wintas tilfelle kan det ha noe med å gjøre at det er syv år siden hun ga ut et album («First», 2004). 

I mellomtiden har hun tatt en master i London og jobbet for FN. 
Og comebacket åpner lovende. 
Beyoncé-aktige «Nails On A Chalkboard», «Heart On Fire» og «Just For Tonight» er fin dansepop. 

Etter hvert som rock, ballader, streit funk og en akustisk versjon av The Goo Goo Dolls' utspilte «Iris» dukker opp, blir det dessverre vanskeligere å holde på interessen. 

BESTE LÅT: 
«Nails On A Chalkboard» 

MORTEN STÅLE NILSEN 
