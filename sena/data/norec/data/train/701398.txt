Froskefjes får ikke .. fløte?
Liten sein og teit college-nerde forsøker å få has på uerfarenheten sin i en uvanlig uinteressant ungdomsfilm. 

Cherry: Amerikansk ungdomskomedie. 
2010. 
1 time, 37minutter. 
11 år. 
Regi: 
Jeffrey Fine. 
Med: 
Kyle Gallner, Laura Allen, BrittRobertson. 

Ungdomsfilmer var så mye bedre før at menneskene i vår tidegentlig burde gå rett fra Ole Brumm til Motorsagmassakren. 
"Cherry"handler om en daukjøtt-dridlete liten college-nerde som egentlig kommer ut iverden for å ha sex. 
Spiller ingen rolle med hvem, spiller ingen rolle hvorfor. 

Gutten kommer fra en ingeniør-intellektuell familie (finnesdet?), og pappa gir 17-åringen et bilde av kvinnelige kjønnsorganer uten at morvet det. 
Klitoris er særlig med, for klitoris er viktig blant realfagsfolk,siden den er en teknisk installasjon som faktisk funker. 

Den unge studenten roter seg borti en enslig, ustabil mor itrettiåra, han roter seg borti den sårt storkjefta datteren hennes på 14 – ogfilmen går så nesten umerkelig over i gråtkvalt sosialrealisme der de nedbrutteligger sammen med tårer i øynene. 
Forsagthetens forfedre kommer på besøk,særlig den puritanske mora, som tilsynelatende gikk glipp av to tiår med BigBrother og flere sesonger "Sex and the city". 

Hovedpersonen spilles av 25-åringen Kyle Gallner som hartemperamentsfritt froskefjes og bruker selvsagtheten som viktigste virkemiddel,som om han var en flyvertinne som demonstrerer flytevest foran i kabinen. 

Handlingen skyver seg framover som rullestol i oppoverbakke,og på et tidspunkt tok jeg meg i å beklage at vi ikke fikk vite mer omArkimedes, siden han var både interessant og lærerik. 
