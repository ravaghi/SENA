BenQ DW1640
BenQ har også plassert seg i det laveste prissjiktet, med en brenner som støtter det meste med topp spesifikasjoner. 

BenQ som er sprunget ut av Acer, har klart å etablere seg svært godt i løpet av den korte tiden de har eksistert. 
De tilbyr nå både lagring, skjermer, digitalkamera og mobiltelefoner, bærbare PCer og medieenheter ++ 

LES OGSÅ: 

Alle brennerne fra BenQ som vi har testet har plassert seg høyt oppe på skalaen. 
Noen modeller har også vartet opp med ekstra finesser, som LightScribe. 

DW1640 er ikke den nyeste brenneren, det har kommet en etterfølger som heter 1650. 
Den eneste forskjellen i følge BenQs nettsted er at 1650 støtter SolidBurn, som er en teknikk som automatisk tilpasser brenningen optimalt ut fra platens fysiske egenskaper. 

Derfor stusset vi over at det faktisk står SolidBurn på skuffen på vårt 1640 testeksemplar. 

Rask og rimelig 

BenQ leverer bra ytelse, på +R er den praktisk talt helt i toppsjiktet. 
Det samme gjelder overskriving av -RW og brenning av Double Layer, hvor den er klart raskest. 

Også ripping av MusikkCD er superraskt. 
Pussig nok er CD-brenningen en god del langsommere enn konkurrentene. 
