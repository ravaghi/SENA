«FU»
Høydramatisk pianointro - nå skal Miley skifte igjen. 
Det er for øvrig ulidelig varmt og trangt her inne - de første jentene måtte ha hjelp allerede før konsertstart. 
Nå stiller Miley i knallgul kjole med splitt opp til hofta. 
Psykedeliske soppmønstre på lerretet, en ildrød skapning har rømt fra Jim hensons Muppet Show og danser over Miley. 
Dette er en blanding av dramatisk musikalnummer og østeuropeisk Eurovision-bidrag. 
Men et vellykket sådan¿ 
Miley briljerer stemmemessig foran «oh oh»-koret - skarp og søt og flørtende på samme tid. 
Høydepunktet hittil. 
