Et vidunderlig punk-tabloid snapshot av ungdommelig råskap
Søt sjarm og frådende harme fra Honningbarna. 

|||EP: 
Mange opphausende, nyforelskede liverapporter fra de unge sørlandspunkernes inntogsmarsj i norsk rock. 

Søt sjarm og frådende harme fra scene behøver ikke materialisere seg tilsvarende på plate, men at så er tilfelle er debut-EP-ens fremste prestasjon. 

Hva vi får er instinktbasert, energisk og tabloid punk hvor det renner flomstore bekker av classic rock gjennom lydbildet. 

Slagkraftig poetikk og en skummel, velplassert cello sikrer egenarten. 

De vil skrive bedre låter senere, men kanskje drepe denne karismatiske egenarten sin når de vokser fra den trassige grunntonen. 

Nettopp derfor er dette et vidunderlig snapshot. 
