Plateanmeldelse:Hedvig Mollestad Trio - «All Of Them Witches» 

Gitarhulder og bulder. 

ALBUM: 
JAZZROCK Hedvig Mollestad Trio «All Of Them Witches» (Rune Grammofon/Musikkoperatørene) 

Den svært elektriske gitarheltinnen fra Ålesund, her som bandleder for bassist Ellen Brekken og trommeslageren Ivar Loe Bjørnstad. 
(Mollestad spiller ellers med «alle» fra Jarle Bernhoft til El Doom And The Born Electric). 

«All Of Them Witches» er et anselig skritt videre fra «Shoot!» (2011). 
Det som låt som jamming på debuten, låter som bedre, mer konstruktiv jamming her. 

Det er metallisk, tung gyngende instrumental jazzrock for alle som setter pris på luksusen det er å høre musikere spille sammen, samtidig, i et studio. 
Knapt noe for de største melodiludderne. 
Men et deilig drønn mens det står på. 

BESTE LÅT: 
«Sing, Goddess» 

MORTEN STÅLE NILSEN 
