Whimsical:«Coming Home EP» 

(Alphabet/Tuba) 

Lekker liten sak fra lovende Tønsberg-ræpper. 

I et melodiøst krysningspunkt mellom new jack swing og Sean Paul debuterer Whimsical med en svært velprodusert femspors-EP, der tittellåten allerede har fått sin fortjente høyrotasjon på diverse norske radiokanaler. 
Som hip hop'er er Whimsical nærmere Paperboys' kommersielle stil enn oldschool-hip hop'en som lenge har preget norsk ræpp, uten at crossover-potensialet i «Coming Home» burde provosere andre enn de aller mest fundamentalistiske. 

Ta med tittellåten, «Yellow Fever» og «The Glow» videre til et fullt album - da kan det lukte fugl! 
