«Vi genierklærer hver minste lille tweet hun kaster ut»
Robyns nye låt. 

|||LÅT: 
Robyn har en god skare av fullstendig blindforelska blodfans som er så kåte etter nytt materiale at vi genierklærer hver minste lille tweet hun kaster ut. 

Nå har hun twitret «Fembot» som også kan høres på hjemmesiden hennes. 

Og her går vi igjen: 

Det er en renskurt og i utgangspunktet iskald elektrolåt som ved hjelp av Robyns sjarm og sans for detaljer, blant annet svenske gloser, stønning og «I Wanna Dance With Somebody»-alluderende «ooh's» får både puls og varme. 

Og ender opp som ja, ganske riktig, genial. 
