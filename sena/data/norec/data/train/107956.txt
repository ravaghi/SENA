Helter Skelter:«Out Of Range» 

(Oh Yeah! 
/ Norwave) 

Jøss, lever de ennå ...? 

Trønderbandet Helter Skelter gikk i oppløsning i 1987, og medlemmene har senere gjort seg bemerket i andre sammenhenger (f.eks. DumDum-manager Steinar Vikan og Tre Små Kineseres Ulf Risnes). 
På denne comeback-EP'en har DumDums Sola Jonsen kommet inn på trommer, og selv om uttrykket er tradisjonelt og ikke har all verdens personlighet, låter det fremdeles friskt fra herrene. 
Med føttene plantet i mørk, melodiøs amerikansk åttitallsrock står «Enchanted Rocks» og «Peyote» frem som høydepunktene på et comeback som foreløpig klokelig nok er holdt på EP-nivå, men kanskje har de flere låter av dette kaliberet i ermet? 
