Skiter Zucker i skogen?
Hva er mest skremmende: 
At Iran utvikler atomvåpen eller at «Scary movie 4» setter påskepublikumsrekord på amerikanske kinoer? 

Kan FN gripe inn? 
Blir det aktuelt å innføre vinmonopol i USA? 

Dette er David Zuckers andre SM-film etter at han overtok vrakgodset til de intellektuelt utfordra Wayans-brødrene, som ble tilgitt på genetisk-etnisk grunnlag. 
Keenen Ivory, Shawn og Marlon tilhører den store svarte tarmgass-sekta i USA. 
Den er på en måte by-afroens svar på scientologien. 
For dem er avføring folklore. 
Men Zucker trenger ikke lage lange fisescener for å bli anerkjent av sine likemenn. 

Jeg innbiller meg at «Naked gun»-filmene og «Hot shots!»-filmene inneholdt overraskende forvrengninger av kjente filmklisjeer. 
«Scary movie 4» begrenser seg til gjenkjennelighet. 
Der sitter to menn med sag på skitten innedass — aha, det må være «Saw». 
Der kommer lys jente til hus der barn med vaskebjørn-øyne spøker. 
Helt sikkert «The grudge». 
Skilt kranfører får besøk av aggressive barn og så sprekker asfalten. 
Helt likt «Klodenes kamp», Zucker! 
Men hvor er humoren? 
Dystre utkantfolk går i gule kapper og trues av utkledde monstre - ja, ja, jeg kjenner igjen «The village», for bildene er helt like! 
Og det er nok «The village». 
To karer camper i villmarka og romantiserer hverandre i teltet - «Brokeback Mountain» så klart! 
Og der gjentar Leslie Nielsen en gammel Reagan-parodi. 
Og «Million dollar baby». 
Men gjennom denne meningsløse kopistframsyninga går fornemmelsen av lureri. 
Hva er morsomt her? 
At det likner? 
Det finnes ikke satirisk brodd, det eksisterer ikke noe som minner om vittig assosiasjonslek. 

Der spretter Tom Cruise etter at alle amerikanske komikere allerede har parodiert ham attenhundre ganger. 
Har julenissen skjegg? 
Bæsjer bjørnene i skogen. 
Kjører eiendomsmeklere BMW? 
