Skandaleprinsessens tannløse comeback
Ikke engang Billy Corgan vil vedkjenne seg å ha hjulpet Courtney. 

||| 

ALBUM: 
Courtney Love har mer eller mindre gjort det til sport å være «fucked up», noe som blant annet har ført til at det har tatt tolv år å gi «Celebrity Skin» en oppfølger. 

I dag er det bare Love igjen fra originalbesetningen, hennes langvarige sparringpartner og låtskriver Eric Erlandson pakket sammen i 2002. 

På «Nobody's Daughter» har hun fått hjelp av blant andre Linda Perry og Smashing Pumpkins-general Billy Corgan, som for øvrig ikke vil vedkjenne seg jobben, uten at det hjelper mye. 

Comebackplaten er en overraskende tannløs affære tatt Loves liv og leven i betraktning. 

Tittelsporet er velpleid radiorock, med en slentrende gitarmelodi som bærebjelke, men i det store og det hele mangler det både energi og vilje. 

«Samantha» og «Skinny Little Bitch» kikker tilbake på «Live Through This»-perioden, men det blir bare vage glimt. 
