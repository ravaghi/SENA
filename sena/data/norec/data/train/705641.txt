Barnett & Vile:Beslektede sjeler 

Barnett & Vile: 
Et uhøytidelig møte mellom to alternative rockere. 

Courtney Barnett & Kurt Vile: 
"Lotta sea lice" (Matador/Playground) 

Det er for så vidt greit at de ikke faller for fristelsen til å kalle seg Kurt & Courtney, selv om Kurt Vile og Courtney Barnett også tilhører musikkens outsidere slik Nirvana-paret gjorde. 

Amerikanske Vile (37) fra Philadelphia har seks plater bak seg, mens australske Barnett (29) fra Melborne debuterte for to år siden. 
De åpner med "Over everyting", fri for flørting, men fylt med detaljer om hvordan de skriver sangene sine. 
De forteller om seg selv i versene og møtes i refrenget. 
En deilig slentrende sang, som strengt tatt varer et par minutter for lenge. 

De synger om sitt langdistanse-vennskap i luftige "Continental breakfast", og de byttelåner sanger. 
Mens Vile tar for seg Barnetts "Outta the woodwork", forsyner hun seg med hans "Peepin' Tom". 

De tøyser seg gjennom "Blue cheese" og ender møtet med en fin versjon av Bellys "Untogether". 

Beste spor: 
"Outta the woodwork", "Continental breakfast", "Untogehter". 
