Diverse artister «Don't Hang The DJ Volume 2»
Planet Noise/VME 

Samleplata «Don't Hang The DJ Volume 2» er satt sammen av DJ Ariane i forbindelse med femårsjubileet til utestedet Blås klubb-konsept med samme navn. 
De tretten låtene spenner vidt, og man skal ha et ganske drevent elektronika-øre for å være med på leken. 
Høydepunktene er bidragene fra Gaute Drevdal & Rune Lindbæk («Nautilus»), Oslo Athletico («Last Ninja») og Psalt med den veldig melodiøse «Tiny Tears». 
Og for ikke å glemme DJ Arianes eget band Bermuda Triangle med «Here With Me». 
«Don't Hang The DJ Volume 2» er et bra innblikk i hva Oslo-baserte elektronika-artister driver med, men muligens fungerer konseptet enda bedre live på Blå. 
