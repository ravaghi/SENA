Anjani:«Blue Alert» 

(Sony BMG) 

Dette albumet får oppmerksomhet hovedsakelig fordi Leonard Cohen er Anjanis kjæreste, har vært med og skrevet tekstene på plata, og selv spiller piano på «Blue Alert». 

Musikalsk er dette en neddempet, jazzaktig plate med et snev av viser, en produksjon som kan minne litt om Norah Jones på en dårlig dag. 

Anjani synger helt OK, men klarer ikke å engasjere med sin tolkning av disse ti sangene. 
Det blir litt ensformig og rett og slett småkjedelig med «Blue Alert», selv om tittelmelodien og «Thanks for the dance» redder en del. 
Platen appellerer kanskje mest til hardcore fans av Leonard Cohen som må ha alt han har vært med på. 

ANBEFALTE KJØP: 
«Thanks for the dance». 
