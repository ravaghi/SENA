Elin Gaustad:«Whole New Beginning» 

(Playroom / Sony) 

Bedre enn Chand og Shackles, ja. 

«X 
Factor» hadde ett magisk øyeblikk i fjor, det het «Confessional Song», historien kjenner du, her er albumet. 
Som gir følelsen av at talentet er større enn den artistiske selvtilliten. 

Gaustad synger skjørt og nydelig, skriver tekster som berører brukbart på ungdommelig vis, og har et lovende håndlag med låtskrivingen. 
Platens innslag av lys i tunnelen gjør godt, for her er det mye alvor fra pikerommet. 
Sangene er ikke avanserte, men er til gjengjeld bevegende i den uredde og direkte måten de henvender seg til lytteren på. 

Aberet er at det kan bli litt profil- og referanseløst; jeg håper at Gaustad hører mye musikk til neste gang, og får seg djervere produksjon. 
Uansett, vel blåst. 

BESTE LÅT: 
«Sooner Or Later» 
