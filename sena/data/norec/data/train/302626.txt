Tværer ut velkjente hardrock-klisjeer en siste gang
Scorpions takker for seg etter 45 år. 

|||ALBUM: 
Tyske Scorpions har bestemt seg for at nok er nok og takker for seg etter 45 år med stadionrockanthems og prangende ballader. 

Litt synd er det da at de ikke klarer å videreføre den positive tendensen fra den storslåtte Desmond Child-produserte forgjengeren «Humanity: Hour 1». 

Her virker det mer som om Scorpions skal tvære ut de mest velkjente klisjeene en siste gang. 
Bare for å være sikker på at ingen glemmer dem. 

«Raised on Rock» er for eksempel en ren omskriving av «Rock You Like a Hurricane» både tematisk og musikalsk. 

Ellers er det mye som skal tas «to the limit» og «hit the jackpot in the heat of the night». 

Nå er det selvsagt herlig å høre Klaus Meine lire av seg fraser som «you are not alone in ze råkk zone» med største overbevisning, men i sum blir det ikke en sorti med det helt store smellet. 
Dessverre. 
