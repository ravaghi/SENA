SiN:«SiN» 

(Eskimo Foe Records / Warner) 

Death Cab for Elverum. 

Bassistene i norske Jaqueline og britiske Wombats, begge opprinnelig fra Elverum, prøver seg som lavmælte lofi-elektronikere. 
Hovedstimulansen kommer åpenbart fra Ben Gibbard-bandene Postal Service og Death Cab For Cutie - i alle fall legger duoen seg i samme myke emopopdyne, der stemning ofte skygger for melodi. 
Ikke noe galt i det. 

Men selv om både «Moaners» og «Hornparade» har fått riktig mengde solskinn, er det vanskelig å forholde seg til et helt album der produksjonen har flere variasjoner i instrumenter enn melodier. 
Østerdølene har tendenser, men mangler noe og noen til å foredle disse til noe mindre monotont. 
Sind. 

BESTE LÅT: 
«Moaners» 

TOR MARTIN BØE 
