Storslagent
Jazzet mørke 

Emperors Ihsahn er tilbake med tredje del av sin progressive trilogi. 
«After» er en overveldende opplevelse, og vitner om en skapervilje og kreativitet i det øverste sjiktet. 
Ihsahn veksler mellom det drømmende og det overveldende storslåtte, og på veien legger han turen innom progressiv, sonisk black metal og melodiøs death metal. 

Ikke ulikt de to forrige platene, men denne gangen er det mer fokusert og målrettet. 
Måten gitarlagene og bassen på subtilt vis utfyller hverandre, skaper et intrikat og krevende lydbilde. 

Samtidig møter vi en leken musiker som byr på hårete heavy-soloer, brutale thrashriff og hissig saksofon (Jørgen Munkeby fra The Shining) som gir en rikere tekstur. 
Hver låt har sin utpregede personlighet, den hatske og kakofoniske «A Grave Inverted» er den rake motsetningen til det episke tittelkuttet. 

PETTER LØNNINGEN 

Enig med vår anmelder? 
Si din mening 
