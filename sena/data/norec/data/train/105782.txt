Spillanmeldelse:«Modnation Racers» 

«Mario Kart»-serien har dominert den mer uhøytidelige enden av bilspillskalaen i årevis. 
Nå får endelig Nintendo skikkelig konkurranse. 

Har du spilt «Mario Kart» (eller et av de andre mange kart-racingspillene, for den saks skyld), vet du umiddelbart hva som danner grunnstammen i PS3-spillet «Modnation Racers»: 

Her handler det ikke om racinglinje, simulering av fysiske lover og denslags. 
Det handler knapt om bilkjøring, for den saks skyld. 

I steden får du baner pepret med snarveier, hopp, boost-felt, hindere i veibanen og utplassering av våpen du kan bruke mot de andre motstanderne. 
Du kan kjøre så feilfritt og pent du bare vil, sannsynligheten for å bli truffet av et våpen like før målstreken er bestandig stor. 

Og rent teknisk er det lite å utsette på denne grunnstammen, her kjører «Modnation Racers» side-om-side med de beste spillene i denne genren. 
Den enkle, sladde-baserte kjøringen er dessuten tilført muligheten til å trikse i luften og til å presse motstandere ut av veien (i skikkelig «Burnout»-ånd), noe som gir spillet et visst særpreg også, rent spillteknisk. 

FoxHimself: 
Har spilt fullversjonen noen dager nå - og håper inderlig det er en patch på vei. 
Diskuter Modnation Racers her! 

Der «Modnation Racers» virkelig skiller seg ut, er derimot i muligheten til å skape sine egne baner, sjåfører og kjøretøy. 
Det har blitt kart-racernes svar på «Little Big Planet», et skattekammer for hobbyutviklere det er svært lett å sette seg inn i, uten at det blir for snevert. 

For å skape din egen bane, trenger du eksempelvis bare å kjøre rundt på ett av fire store områder. 
Veien legges ut bak deg, og i etterkant kan du enten autofullføre banen eller gå inn i den minste detalj og flikke selv. 

Det eneste jeg vil sette fingeren på er uhorvelig lange lastetider og et lobbyområde som irriterer mer enn det gleder. 
Det er i tillegg vanskelig å si noe om onlinedelen, som er en svært essensiell og omfattende del av helhetsopplevelsen, før spillet er i salg. 

Men som skaperverktøy er spillet simpelthen makeløst. 
Og når det er et mer enn godkjent kart-racingspill i tillegg, sitter min anbefaling løst. 

PS: 
I salg fra 19. mai. 
En egen versjon kommer også til PSP. 
