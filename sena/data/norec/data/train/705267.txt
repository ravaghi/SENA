Wire:Holder fortsatt flagget høyt 

40 år etter den banebrytende debuten er Wire fortsatt et band å regne med. 

Wire: 
"Silver/lead" (Pink Flag/Border) 

Dette er sjuende album etter comebacket i 1999, noe som må sies å være en høy utgivelsestakt for et band startet i 1976 med 16 plater totalt. 

Wire er langt mer enn en overlevning fra pønken og tiden etter. 
I 1977 debuterte de med "Pink flag", et album med langt mer innflytelse enn salget gjenspeilet. 
40 år senere er de fortsatt et band i utvikling. 

Wire har aldri tillatt seg å stivne i en form, samtidig som de heller ikke har gitt avkall på den gitardrevne rocken. 
Colin Newman er 62, Graham Lewis er 64 og Robert "Gotobed" Grey fyller 66 senere i måneden. 
De burde være tilfredse med å hvile på gamle laurbær, men isteden er en ny Wire-plate noe å se fram til. 

Kulde møter varme i årets utgave, i en tettpakket atomsfære som rommer både pop, shoegazing, støy og stille stunder. 

Beste spor: 
"Short elevated period", "Diamond cups". 
