Inderlige greier
Til tross for god popvokal, som vanlig, er singelen "Sea" ikke det helt store. 

Ina Wroldsen skal i løpet av årets første halvdel levere en ep, og stille-store "Sea" er første spor ut fra utgivelsen. 

Men om den griper? 
Tja. 

Ina Wroldsen, som har skapt seg en betydelig karriere som låtskriver, har de siste årene profilert seg med bra hell på blant annet "Strongest" og Broiler-samarbeidet "Lay It On Me". 

Det er i det segmentet - et sted mellom Sia-ish-univers og radiovennlig pop-EDM - hun tidligere har utmerket seg. 

"Sea", som jeg tror handler om å finne tilbake til trygge omgivelser (?), er av det ambisiøse slaget. 
Det bygger seg sakte oppover før det eskalerer. 
Wroldsens sedvanlige knekk i stemmen er tilstede, og det nedstrippede sporet med enkle synthakkorder gir Wroldsen masse boltreplass. 

Kanskje litt for mye boltreplass. 
Det er god popvokal på "Sea" og stemningen griper til en viss grad, men på et punkt faller man av. 
Jeg tipper at sporet får skinne mer når den blir satt i en kontekst, som for eksempel når ep-en lanseres. 

P3 Live: 
Ina Wroldsen - "Strongest": 
