Kjøp heller en flaske rom
«Pirates of the Caribbean: 
Dead Man's Chest» er et redselsfullt forsøk på å tjene penger. 

Det kommer ofte spill basert på storfilmer samtidig med filmen. 
Sammen med Happy Meal, tegneserier, actionfigurer og andre produkter som skal gi maksimal profitt til merkevaren. 
Men som regel er disse produktene hastverksarbeide, og det er også «Pirates of the Caribbean: 
Dead Man's Chest». 

Du styrer piraten Jack Sparrow, med en spillmotor og kontroll fra helvete. 
Det er som å styre en full Lara Croft med en dritings kameramann i hælene. 

Gjennom en rekke brett skal du slåss, slåss og slåss med tilnærmet uendelig med fiender. 
Kampsystemet er lært på fem minutter, og når du har kommet et stykke ut i spillet begynner det hele å bli så repetitivt at du sliter med å holde deg våken. 

En sjelden gang må man bruke hodet på noen enkle oppgaver. 
Dermed blir det terningkast to i stedet for en. 

PS: PSP-versjonen er testet. 
