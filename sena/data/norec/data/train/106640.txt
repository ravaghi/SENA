Tine Taule:«Twiggybeat» 

(Piper Recordings) 

Tine Taule har du kanskje hørt før som medlem av Splean på slutten av 1990-tallet. 

Da het hun Ågotnes til etternavn. 
I sin nye sivilstatus har hun laget soloplate der hun har laget låtene og mesteparten av produksjonen selv. 
Ektemannen Kai er med på duetten «Honey Vanilla», en vakker duett. 
Tine Taule beveger seg i pop/r&b-segmentet med litt reggae, country og Østens rytmer hist og her. 
Tine Taule har en fin stemme og flere spennende musikalske tilløp på platen. 
Resultatet er ikke alle steder like originalt og nyskapende. 
Hun lykkes best i sangene «If You're Gonna Leave Me» og «GetUpBeDown». 

Last ned «Honey Vanilla» og «If You're Gonna Leave Me». 
