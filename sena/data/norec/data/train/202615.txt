Sony Ericsson K530i
Litt knotete, litt liten - og litt for lite. 

Vårt søsternettsted Dingz.no har testet Sony Ericsson K530i og er ikke helt fornøyd. 

Summa summarum: 

Noen vil kanskje synes en treer er vel strengt for K530i. 
Den er tross alt pen og billig, to egenskaper som alle vet å verdsette, og den lokker også med både skarp og fin skjerm, og en slank midje. 

Hvis en derimot sammenlikner spesifikasjonslista med andre, tilsvarende modeller, ser en plutselig at den har en del mangler. 

Legg så til at kameraet ikke er mer enn greit, kjipe snarveier, dårlige høyttalere, og, verst av alt, et tidvis svært trangt og knotete tastatur, så er ikke dette en mobiltelefon som vil gå inn i historien som et høydepunkt fra Sony Ericsson. 

Har du derimot tynne fingre, sans for design, ikke er så opptatt av Edge og trådløstilknytning, og dessuten sliter med lommepenge-situasjonen, kan du plusse på en ekstra stjerne på totalkarakteren. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
