En herlig bok med draktnostalgi
Bøker om fotballdrakter er ikke lette å finne. 
Det er enda verre å finne en bok som er så fornøyelig som «The Football Shirts Book». 

The Football Shirts Book - The Connoisseur´s Guide 

Av Neal Heard 

144 sider 

Gitt ut av Ebury Press 

Pris: £ 14.99 

Jeg så boken forhåndsannonsert på nettet, og var rask med å bestille den. 
Boken skuffet ikke da den ankom. 
Her er side på side med flotte - og noen stygge drakter - primært fra 80- og 90-tallet. 
Forfatter Heard argumenterer til og med så bra for drakter jeg tidligere synes jeg var stygge, at jeg muligens har begynt å skifte mening om dem. 

Boken er først og fremst en hyllest til flotte fotballdrakter, og hva de har betydd for fotballsupportere opp gjennom tidene. 

Forfatter Heard argumenterer blant annet godt for hvorfor Saint Etienne sin drakt fra 1981 er tidenes beste drakt. 
(Bilde av drakten kan du se lenger nede i dette blogginnlegget). 

Det kanskje beste med hele boken er likevel intervjuet med designsjefen til Adidas, Jürgen Rank. 
Han kan fortelle at Adidas legger stor vekt på å bruke fotballsupportere med peiling når designet til draktene skal lages. 
Det er for eksempel tre Manchester United-supportere som lager draktene til klubben i deres hjerte. 

– 
Vi hører selvfølgelig på innspill fra supportere utenfor Adidas, men når designet skal lages, er det vi og kunden som har det siste ordet, sier Rank. 

Boken har også et kapittel om sammenhengen mellom fotballdrakter og popkultur, og her har en funnet fram bilder av blant annet Oasis, Bob Marley og Michael Jackson i diverse fotballdrakter. 

I tillegg til mye nostalgi, kommer boken også med noen opplysninger som var nye for meg. 
Visste du for eksempel at Adidas vant kontrakten om å levere draktene til alle lagene under VM i 1974, og at Australia spilte med Umbro-logo på brystet, men Adidas-striper ned ermene? 
Eller at knøttelaget til Greenbank FC i 2006 var sponset av Motörhead? 

Med andre ord, denne boken er vel verdt å skaffe seg. 
Den kommer neppe i norske bokhandler, men er å finne på nettet. 

Hva synes du? 
Legg inn kommentar nederst på siden! 
