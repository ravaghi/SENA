«Hold kjeft!»(Tais-toi!) 

Regi: 
Francis Veber. 
Med Gérard Depardieu, Jean Reno, Jean-Pierre Malo, Richard Berry, Leonor Varela. 
Fransk. 
Komedie - 11 år, egnet ungdom/voksne. 

To av Frankrikes mest ruvende skuespillere i godmodig dilldall. 

Depardieu er den stutdumme småkjeltringen, som ikke kan holde kjeft. 
Jean Reno en smart storkjeltring. 

På underlig vis føres de to sammen, ettersom Depardieu bestemmer seg for at Reno er den første virkelige vennen i livet hans. 

Det blir kjapt, passe frekt og til dels morsomt underveis. 
Flukt fra politiet, flukt fra andre skurker, med 20 millioner nedgravde euro som premie. 

Men filmen er og blir helt bagatellmessig. 
Og taper seg ytterligere i mangel av et skikkelig sluttpoeng. 
