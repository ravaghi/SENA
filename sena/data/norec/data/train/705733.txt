Jæricana fra Johnny Red and The Prayerhouse People
Fjorårets debut var flott, og Jæren møter americana på nytt. 

Johnny Red and The Prayerhouse People: 
"Old dreamers" (JRPH) 

Johnny Red and The Prayerhouse People er vokalist John Gravdal, Kårstein Bø på tangenter, Johannes Bjelland på bass, Tore Brattgjerd på gitar og Rune Særheim på trommer. 

Sammen forsøker de å stå oppreist mens vinden feier regnet inn fra Jærhavet. 
Blir det for ille, søker de ly bak den gamle bedehusveggen som har overlevd alle stormer. 

Jæren og Sørstatene hører av en eller annen grunn sammen, og Johnny Red and The Prayerhouse People står plantet midt i dette. 
Om natten er svart, finnes det glimt av håp i et piano. 
Om livet har sporet av og sendt deg i grøfta, kan du finne noen lidelsesfeller å synge harmonier med. 

Eller som de selv sier det: 
Gamle drømmere dør ikke, de setter det bare på vent. 

Beste spor: 
"These waters won't mend you", "Say your praise", "Old dreamers don't die", "Visions of you and me", "Stone in my pocket". 
