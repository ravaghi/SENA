Ett refreng og vekk med'n
Raga Rockers: 
En Vakker Dag (singel) 

Andre, men ensformige, takter fra Raga Rockers. 

I 2007, da Raga Rockers kom tilbake på arenaen med ”Aldri Mer”, var dette en suksess først og fremst fordi den låt akkurat slik man husket dem fra glansdagene, med en opplagt Krohn som messende autoritet. 

”En Vakker Dag”, første singel fra det kommende Shit Happens (mars), er ikke så typisk Raga Rockers, siden den stort sett består kun av et refreng, i Green Day-rundt-Dookie-gaten. 
Selv om dette i seg selv er fengende, føler man et tydelig savn etter en bedre låtstruktur. 
Låten har nesten ikke noe annet innhold enn dette enkle, korte omkvedet ("hva skal du gjøre da? vil du være like glad? hva skal du gjøre da, baby?"), og dersom man ser bort fra den artige tekstlinjen ”når de befaler/dekorerte generaler/til å gå på befaring/i Johannes’ åpenbaring” er det lite av Michael Krohns vanlige lyriske styrke å spore her. 
"En Vakker Dag" føles halvhjertet, repetitiv og innholdsløs. 
