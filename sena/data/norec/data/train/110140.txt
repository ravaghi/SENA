Andrea Dahle:«Foxwood Lane» 

Nok en ung Dahle å regne med. 

Ikke før har 21 år gamle Linnea Dale solodebutert før det kommer en annen og jevnaldrende Dahle med minst like spennende potensial. 
Og en ungpikeaktig knekk i stemmen som maner frem Kate Bush. 
Jovisst er den der, men aldri plagsomt kopierende! 

Om Sissy Wish hadde sunget i Emmerhoff & The Melancholy Babies - der har du Andrea Dahle. 
Den nær filmatiske rock-dramatikken er nemlig klart til stede på platens beste partier der Dahle også avslører en original og høyst variert låtskriverklo. 
Hun beveger seg tilsynelatende ubesværet mellom dempede ballader og mørke rockere uten å miste melodisk fokus. 
Imponerende. 

Og mer enn bra nok til å føye til et aldri så lite utropstegn bak navnet hennes til neste plate. 

BESTE LÅT: 
«Go Ahead». 
