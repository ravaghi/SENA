Gretten gubbe og søtt barn
Taxi-sjåføren er gretten og rasistisk, men da han treffer den søte lille tyrkiske jenta, blir alt annerledes. 
Tysk klisje. 

(Dreiviertelmond). 
Tyskland 2011. 
Regi og manus: 
Christian Zübert. 
Med: 
Elmar Wepper, Mercan Türköglu, Marie Leuenberger m.fl. Lengde: 
1 time 34 min. 
Tillatt for alle 

Taxisjåføren Hartmut er av den sure, vriene «alt var bedre før»-typen: smårasistisk og menneskefiendtlig. 
Den tyrkiske seksåringen Hayat blir plassert hos bestemoren i Tyskland mens moren jobber på cruiseskip. 
Når bestemor havner i koma og Hayat i akutt omsorgsnød, blir det Hartmut som — motvillig - forbarmer seg over henne. 

Det er tydelig at regissøren har ting på hjertet, og langt på vei greier han å skildre samtidstypiske må hverdagsepisoder på en både gjenkjennelig og tankevekkende måte. 

Historien om den sure, motvillige hjelperen som gjennom omtanke for andre hjelper seg selv, er en av de store filmklisjeene. 
Taxisjåføren Hartmut er også litt av en klisjé. 
Men heldigivis er ikke filmen så moralsk-sentimentalt fortalt som de amerikanske variantene av historien ofte er. 
I all den sosialrealistiske tristessen finnes både hjertevarme og lun humor. 

Men du må også leve med logiske brister som krasjer fullstendig med den sosialrealistiske stilen. 
