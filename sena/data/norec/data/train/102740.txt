The Big Pink:«Future This» 

(4AD / Playground) 

Alle gode låter har en kjip kompis. 

Sist ble de samplet av Nicki Minaj. 
Denne gangen har de selv lånt fra Laurie Anderson. 
På sitt beste parafraserer de MGMTs tolkning av Duran Duran mot et lappeteppe av The Jesus & Mary Chain og The Cure. 
Men selv med hatt og hode i alle båser; londonduoens andre sliter med likevekten. 

For hver strålende og høytsvevende «Stay Gold» er det en traurig og seig «Jump Music». 
Det store trekkes ned av påholdne og motvillige middelmådigheter og blir tilgjort. 
Friluftselektroen deres fremstår som designet for lytting i paraglider. 
Høyt oppe i skyene, før en forventet, statisk og tom nedtur. 

BESTE LÅT: 
«Stay Gold» 

TOR MARTIN BØE 
