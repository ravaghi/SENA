Plateanmeldelse:Helldorado - «Bones In The Closet» 

Trenger du filmmusikk, Quentin? 

ALBUM: ROCK Helldorado «Bones In The Closet» (CCAP) 
Stavangerbandet har aldri vært originale, men deres karakteristiske miks av mariachi og Morricone, morderballader og Tarantino, har heller aldri hatt en mer desperat egg enn på «Bones In The Closet». 

Dette er kjellersvart ørkenrock'n roll med en kraftig eim av kruttrøyk fra Nick Caves revolverløp, stødig ledsaget av Dag Vagles blodårespennende vokal som forsterker den tematisk gjennomførte jævelskapen på denne platen. 

I savnet av My Midnight Creeps og Ricochets fortjener Norge å oppdage disse siddisene, som hittil har kjempet tålmodig i skyggen av de forannevnte på sine forrige tre, også bunnsolide album. 
Få beina ut av skapet! 

BESTE LÅT: 
«Dead World» 
