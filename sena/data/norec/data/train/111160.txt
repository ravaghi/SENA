Flight Control HD Pris: 29,- Sjanger:Strategi 

Det definitive favorittspillet til iPad er antagelig «Flight Control HD». 
Her inntar du rollen som flygeleder, som i all hovedsak går ut på å lande alle innkommende fly og helikoptre på korrekte landingsplasser, uten at noen kolliderer. 

Og det er jo til å få høyt blodtrykk av, for du kommer selvsagt til å krasje. 
Igjen og igjen og igjen. 
Men det er også fremragende underholdning å holde ut så lenge som mulig, før det uunngåelige inntreffer. 

Skulle du ha ambisjoner om å være sosial og kanskje se litt på gullrekka samtidig, er dette imidlertid et blindspor. 
Det tar ikke så altfor lang tid før luftrommet krever all oppmerksomhet, og nekter å slippe den igjen. 
