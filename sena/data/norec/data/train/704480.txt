20 år verd å feire
Plateselskapet Bloodshot feirer sine første 20 år ved å la artiststallen velge sanger fra disse årene. 
Det betyr at Blitzen Trapper synger Ryan Adams og at Chuck Prophet låner fra Andre Williams. 
Formålet med å starte Bloodshot var å vise hva Chicago hadde av alternativ country. 
Den første utgivelsen var samlingen "For a life of sin" i 1994. 
Selskapet hadde både Ryan Adams og Old 97's i stallen, før disse forsvant til større selskap. 
Det står likevel til liv Bloodshot, og som de selv sier; om lønna er lav, er i det minste arbeidsdagen lang. 
Til sammen 38 coverversjoner er en overdose, men hva gjør vel det? 
Utgis mandag. 

Beste spor: 
"Strange birds" med Daniel Romano, "100 dollar car" med The Handsome Family, "I wish I was the moon" med William Elliott Whitmore. 
