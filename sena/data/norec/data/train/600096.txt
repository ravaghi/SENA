Star Wars:Episode 1 - nå i 3D 

Denne filmen ble anmeldt da den kom i 1999. 
Nå er den sendt ut i restaurert form, med 3D-dimensjon. 

"Star Wars: 
Episode 1 
— Den skjulte trussel" er den fjerde filmen i den originale rekkefølgen av Star Wars. 
Filmen følger to jediriddere (Liam Neeson og Ewan McGregor) som flyr med dronningen av Naboo (Nathalie Portman) i håp om å få fredfull slutt på en interplanetarisk avtale. 
På veien må de nødlande på planeten Tatooine. 
Der støter de på Anakin Skywalker, en gutt som er slave for en skraphandler. 
Den eldste jediridderen, Qui-Gon Jinn (Liam Neeson) forstår at Anakin har usedvanlige krefter i seg, at han er en utvalgt. 

Denne utgaven av filmen er, som berørt, blitt tilført 3D-teknikk, en dimensjon som kan ødelegge en film. 
Det blir det ikke her. 
3D-dimensjonen gir først og fremst ny dybde til en del scener, og den øker dynamikken i visse effekter. 
Kun positivt for sluttsummen. 
