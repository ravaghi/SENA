Hanah:«Monkey Forest» 

Unicorn 

Småkjedelig, men godkjent popplate. 

Linn Christel Hanah Johnsen slo gjennom som 16-åring med hiten «Hollywood Lies» og debutalbumet «Myself» i 2001. 
Nå er hun tilbake med plate nummer to. 
«Monkey Forest» preges av Hanahs modne og kraftige stemme, men også av låter med svært lite hitpotensial. 
Stilmessig beveger Hanah seg i landskapet Sheryl Crow/Alanis Morissette. 
Singlen «Music All Over» og «Do You Understand Me Right» (som Hanah har skrevet sammen med Ronnie Le Tekrö) er de svakeste sporene, men Hanah skal ha pluss i boka for «My Planet» og balladen «Shame». 
Dessuten skal hun ha ros for å være et røffere og sunnere forbilde enn det mange av de andre popbertene er. 

MARIT AABY VEBENSTAD 
