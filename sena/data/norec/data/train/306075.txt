Her får du en film om ei sta datter med et håp om å hjelpe faren ut av ruskaoset
Sofia Haugans dokumentar er usminket medmenneskelighet. 

DOKUMENTARFILM: 
Sofia Haugan (27) er datter til Kjell Magne. 
Sistnevnte er en fyr på 54-år som vi flere ganger, i løpet av den halvannen timen dette skyggesideprosjektet pågår, har lyst til å rope «jækla kødd» til», tuppe i balla og gi helt opp. 
Glemme ham. 
Men, vår banale, emosjonelle skala røskes opp i av den unge filmskaperen, datter Sofia. 
Hun evner å vise usentimentalt at det befinner seg et menneske av kjøtt, oppvekst, blodsbånd og sorger fra det vi kaller livet. 
Det som går opp, og i dette tilfellet her, veldig mye ned, rett ned. 
Sofia Haugan skal ha en stor klem, noen roser og mye pokker heller fordi «Røverdatter» er den råeste «opplysningsfilmen» vi har sett på aldri så lenge. 

Klisjeene nakent og ærlig, kan de brukes? 
Ja, men vi blir aldri hensatt til annet enn å bli med inn og se om det er mulig for Sofia å få faren sin fri for dop. 
Det er en monumentalt oppgave for et ungt menneske som skal leve sitt eget liv med kjæresten også. 
Filmatisk er det håndholdt og upolert. 
Rett på med en flott innstilling: 
Cut the Crap,fordi kom ikke her og sett skylda på alle andre og storsamfunnet., pappa! 

Sofia møter faren igjen etter mange år, ære til ham som byr på hele arsenalet av rusens løgnaktighet og egosentrisk faenskap, Men, helt bakerst i ordboka av unnskyldninger, og hvem som har ansvaret for misbruket og hvorfor livet ble som det ble, bor det en pappa. 
Det er ham Sofia vil forsøke å hjelpe ute av rusens klo, den som medfører et liv inn og ut av fengseler. 

Er det bare tristesse? 
Nei, Kjell Magne, og ikke minst Sofia,har blant annet en viktig fardatteregenskap, svart galgenhumor. 
Pluss stahet, modighet og selvsagt underliggende sårhet. 
Sofia Haugan viser et usminket stykke medmenneskelighet, dette tuftet på store doser håp og tidvis på ei uoppredd seng av oppgitthet, men vi følger og støtter henne hele veien. 

I fjor kom Steffan Strandberg med «Natta pappa henta oss», som også var en selvbiografisk dokumentar om å ha en mor som var en tung alkoholiker, også den filmen på det samme produksjonsselskapet, IndieFilm. 
Med «Røverdatter» viser selskapet en profil som trengs i dette lykkelandet som har en lang historie med overdoser av feilslått narkotikapolitikk. 
Skolepensum. 
