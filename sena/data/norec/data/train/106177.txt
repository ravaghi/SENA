Erik og Kriss:«Gull og grønne skoger» 

(MTG) 

GENRE: 
HIPHOP 
Minner ikke så rent lite om to klovner. 

Da tenker vi selvfølgelig på oppløste Klovner i Kamp som tydeligvis er disse to feststemte Bærumsgutta store forbilder og som blir behørig takket i coveret. 
Problemet er at Erik og Kriss høres ut som en norskspråklig hiphop-plate fra 2000, og da i en divisjon under nevnte Klovner. 
De tar dessverre ikke genren en millimeter videre, hverken i beats eller blødmer. 
For det kan være vanskelig selv for ironigenerasjonen å treffe blink - «Kvinne» er direkte pinlig - og med et ordgyteri som ødelegger det meste av flyten i ræppen, må vi si oss enig med Tor Milde som gjester på «Anmeldelsen» og ikke er synlig imponert over Erik og Kriss. 
Den sangen er ved nærmere ettertanke slett ikke ironi. 
Det er sannheten. 

ANBEFALTE KJØP: 
«Lille Norge», «Et nytt kapittel». 

STEIN ØSTBØ 
