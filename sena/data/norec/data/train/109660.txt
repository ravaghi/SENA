Speil-skrekk
Kiefer Sutherland kjemper mot speil, ikke mot klokka i denne rett på dvd-pausen han har bevilget seg fra «24». 
Skrekk med en overnaturlig slagside, og mat for den delen av horrorfansen som likte «The Ring» bedre enn «Saw». 
Kiefer nøster opp en - alt tatt i betrakning, vi snakker om aggressive speil her! - passe plausibel forklaring på galskapen i et nedbrent kjøpesenter, og klarer sågar å presse inn litt overflatisk psykiatri-kritikk. 
Ingen ny The Shining, som det ifølge bakomfilmen var skapernes ambisjoner å lage, men en habil stiløvelse okke som. 

ØYSTEIN DAVID JOHANSEN 
