Plateanmeldelse:Robin & Bugge - «Elak» 

Sjarmerende gjøglerap. 

ALBUM: 
POP Robin & Bugge «Elak» (MTG) 
Feststemt og folkelig forbruksvare. 
Fra Erik & Kriss til Sirkus Eliassen og Cir.Cuz. 
Rap for alle som ikke har et forhold til hip hop. 

Oslo-guttene Robin og Bugge har, som resten av sine sjangerbrødre, et stykke å gå rapmessig, men de har en utvilsom teft for idiotisk fengende melodilinjer, som på introsporet «Blås», «Bongo Drum», det hjerneokkuperende tittelsporet, samt «Ulovlig», en liten sjarmbombe som kommer rett ut av B.o.B.-skolen. 

Nødrimene, uvesentlige linjer og tidvis stive oppsett blir overraskende ofte maskert av en oppriktighet duoen klarer å kommunisere. 
Man ler både av og med dem, og det smitter over at de har det gøy når de lager låtene. 

Noen ganger er dét viktigere enn selve musikken. 
Men bare noen ganger. 

BESTE LÅT: 
«Ulovlig» 
