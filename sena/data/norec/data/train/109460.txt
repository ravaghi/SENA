Plateanmeldelse:Avenged Sevenfold - «Hail To The King» 

Pusekatter nå. 

ALBUM: 
HARDROCK Avenged Sevenfold «Hail To The King» (Warner) 

Folk maser fælt om at denne californiagjengen blir mer og mer lik det kommersielle Metallica, og ja - «This Means War» er som snytt ut av nesen på «Sad But True». 

Men refrenget på «Heretic» er samtidig en ripoff av Journeys «Who's Crying Now», og midt mellom der, i en stadioarenavennlig og bluesrockflørtende boble, befinner årets Avenged Sevenfold seg. 

De er langt fra like bitende, harde og slemme som før (balladene er på grensen til det kleine), men låter enda mer grandiost og kjæler med noen fine, dog lette melodilinjer i et tempo de har beholdt gjennom hele karrieren. 

Men klørne er klippet siden foregående «Nightmare». 
Jeg må nok anbefale den fremfor «Hail To The King». 

BESTE LÅT: 
«Doing Time» 
