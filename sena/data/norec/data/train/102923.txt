Diverse artister, «The Lost Notebooks Of Hank Williams»
Diverse artister, «The Lost Notebooks Of Hank Williams» 

(Egyptian / Sony) 

Bedre sent enn aldri. 

12 eksempler på Hank Williams' (1923-1953) lyriske etterlatenskaper, ferdigstilt av artister som Bob Dylan, Merle Haggard, Jack White, Norah Jones og - slik internasjonale musikklover tilsier i «diverse artister»-sammenheng 
- Sheryl Crow. 

«The Lost Notebooks» er en ujevn begivenhet, men helt åpenbart en begivenhet. 
Tekstene er klassisk «Hillbilly Shakespeare» (få har skrevet om sjelelig uro i «moderne tider» som Hank), og bidragsyterne har tilsatt låter som er enkle, Hank-ete. 

Aller best: 
Alan Jackson. 
Hans bidrag er så genuint at det bør innlemmes på fremtidige Hank-«best of»'er. 

BESTE LÅT: 
«You've Been Lonesome, Too» MORTEN STÅLE NILSEN 
