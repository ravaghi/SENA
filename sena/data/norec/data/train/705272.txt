Rodney Crowell:Best med ekskona 

Han bruker litt tid på å varme opp, men tar det igjen senere. 

Rodney Crowell: 
"Close ties" (New West/Border) 

Rodney Crowell ga ut sitt første album i 1977 og nådde toppen 11 år senere med "Diamonds & dirt". 
I tillegg har han i de senere år gjort det skarpt med to plater sammen med Emmylou Harris. 

Delt vokal er kanskje noe den 66 år gamle americana-artisten burde vurdere videre, for på hans nye plate framføres det beste kuttet sammen med ekskona Rosanna Cash og John Paul White, tidligere The Civil Wars. 
"It ain't over yet" er en flott ballade, der de skifter på å synge versene. 

Duetten "I'm tied to ya'" med Sheryl Crow er også et pluss. 
Det samme kan sies om depressive "Forgive med Annabelle" og "Forty miles from nowhere", mens hans svakhet for blues resulterer i åpningen "East Houston blues". 

Crowell lar det løpe en selvbiografisk rød tråd gjennom platen og ender med nostalgisk historiefortelling i "Nashville 1972". 

Beste spor: 
"It ain't over yet", "I'm tied to ya'", "Forgive med Annabelle", "Forty miles from nowhere" 
