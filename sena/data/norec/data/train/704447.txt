34 år etter forrige plate
Var alt bedre før i tiden? 
Countrymusikken også? 
Jim Ed Brown tar oss i hvert fall på en tidsreise, 34 år etter forrige plate. 

60— og 70-tallet var hans tid, først i familiebandet The Browns og siden med Helen Cornelius. 
Da folks musikksmak endret seg, lot Arkansas-sangeren karrieren ligge og ledet heller radioprogrammer. 
Helt til han ble 80 år. 

Men like etter innspillingen i høst, fikk han påvist lungekreft. 
Dette kan bli det siste vi hører fra ham. 
Til gjengjeld er en plate på hans egne premisser, uten forsøk på oppdatering. 
Det er fort gjort å få en tåre i øyekroken når du lytter til det som kanskje er hans farvel til verden, sanger om livets senhøst framført med en varm baryton. 

Beste spor: 
"In style again", "Older guy", "It's a good life", "Laura", "The last one". 
