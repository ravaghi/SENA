Kirby's Adventure Wii
Søtt, søtt og søtt! 

Du skal lete lenge etter et spill som er søtere enn Kirby's Adventure Wii. 
Dette spillet er så søtt at det kiler i ørene! 

Kirby er en liten rosa ball som kan sluke sine fiender som en støvsuger, spytte dem ut som en prosjektil, eller svelge dem for å kopiere egenskapene dems. 

Nå er den nusselige klumpen tilbake i et nytt plattformeventyr. 
Denne gangen har Nintendo og HAL Laboratory gått tilbake til røttene med en tradisjonell plattformer i 2,5D. 

Hvis du har et nostalgisk forhold til den runde, rosa støvsugeren, vil du garantert like Kirby's Dreamland Wii. 

Historien er ikke viktig 

Historien i Kirby's Dreamkland Wii er enkel. 
En fyr ved navn Magolor krasjlander romskipet sitt i Dreamland og skipets deler blir spredd for alle vinder. 

Nå er det opp til deg å finne de mistede delene, slik at Magolor kan sette sammen skipet sitt igjen og komme seg avgårde. 
I tillegg må du også finne så mange energikretser som mulig. 

Som i Mario-spillene, så er det ikke historien som er viktig. 
Målet er å komme seg fra start til mål i hvert brett, mens du samler på gjemte gjenstander og ikke minst gøyale egenskaper. 

Du spiller med Wii-kontrolleren liggende i hendene som om det var en gammel Nintendo-kontroller. 
Spillet tar ikke i bruk bevegelsessensoren i noen særlig grad, bortsett fra når du må riste på kontrolleren for at Kirby skal klare å sluke en ekstra stor fiende. 

Å bruke Wii-kontrolleren på denne måten er ikke noe nytt, og jeg synes det fungerer helt greit. 
Særlig oppfinnsomt er det ikke, men det er jo heller ikke spillets misjon. 
Dette skal være nostalgisk, ikke nyskapende. 

Få på deg hatt! 

Kirby har muligheten til å ta på seg forskjellige hatter som gir ham ulike krefter. 
For å få tak i disse hattene må du enten innhalere og svelge en fiende som har hatten du vil ha, eller plukke opp en av de mange hattene som er gjemt rundt i spillbrettene. 

Med disse får Kirby blant annet muligheten til å spy ild, svinge sverd, kaste energikuler og svinge med lasso. 
Noen av hattene gir ekstra superkrefter som gjør at Kirby kan knuse flere fiender på en gang og ødelegge ting i stor skala. 
Kirby får disse kreftene kun i et begrenset tidsrom. 

Alle de forskjellige hattene og mulighetene de bringer, gjør spillopplevelsen i Kirby's Dreamland Wii mer variert. 
Og det er artig å se hva den lille fyren kan gjøre med de ulike kreftene. 

Hvilken hatt du til enhver tid har på, har også koneskvenser for om du klarer å komme deg forbi hindringer som står i veien for energikretsene rundt i spillet. 

Jeg har samlemani når det gjelder ting man kan finne i spill, men jeg måtte flere ganger la fristende energikretser ligge fordi jeg ikke hadde riktig hatt til å forsere hindringen. 
Er du en skikkelig samler kan du selvsagt gå tilbake til brettet med den riktige hatten senere. 

For enkelt 

Kirby har en egenskap som gjør hans plattformeventyr annerledes enn andre plattformspill. 
Gjennom å sluke luft, har han nemlig muligheten til å fly! 

Jeg synes dette er en morsom egenskap, men det betyr i praksis at spillet blir mye enklere. 
Du trenger ikke å bekymre deg for å falle ned i sprekker, eller bomme på landingen, slik man ofte må i vanlige plattformspill. 
Hvis du faller ned et sted kan Kirby bare sluke en god dose luft for å komme seg opp igjen. 

Kirby's Dreamland Wii er i utgangspunktet et veldig enkelt spill. 
Med Kirbys luftslukende krefter på toppen av det hele, blir dette plattformspillet svært lite utfordrende. 

Jeg suste gjennom brettene uten noen problemer, og jeg klarte lett å finne de fleste energicellene. 
Når utfordringene er så få kan spillopplevelsen fort bli kjedelig. 

Spillet har en hardere modus for spillere som ønsker større utfordringer. 
Dette er et positivt innslag i et spill som er for lett, men dessverre får du ikke tilgang til denne modusen før du har fullført historielinjen i spillet. 
Høyere vanskelighetsgrad burde vært en valgmulighet som var med fra starten. 

Ikke spør meg hvorfor Kirbys rivaler og erkefiender Meta Knight, King Dedede og Waddle 
Dee er de spillbare figurene du kan ha på laget, men å spille sammen med noen liver i alle fall opp spillopplevelsen. 

Det kuleste med spillet er imidlertid de forskjellige bonusbrettene som låses opp når du har samlet et visst anntall energikretser. 
Hvert brett er knyttet til en av Kirbys superkrefter, og her spiller du for å tjene poeng og slå din high score. 
Disse bonusbrettene er kreative og artige. 
man kan ende opp med å bruke mye tid for å få den beste poengsummen. 

Familiespill 

Tross enkel vanskelighetsgrad er Kirby's Dreamland Wii et koselig spill. 
Kirby er så sjarmerende at jeg nesten tilgir spillet for sin simpelhet. 

Jeg må smile av spillets små detaljer som at Kirby får på seg badering med det samme han kommer nær vann, eller at han får dykkemaske når han svømer under overflaten. 
Når helten er så koselig, er det lett å glemme alt annet. 

Kirby's Dreamland Wii har aldersgrense 7 år og jeg er sikker på at mange barn vil få glede av dette spillet. 
Flerspilleren er også en fin mulighet for at flere i familien kan spille sammen. 
Foreldre som tar del i barns spilling er absolutt noe vi bør se mer av og Kirby's Dreamland Wii er en godt sted å starte! 
