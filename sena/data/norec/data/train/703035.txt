Noen forsøker å drite ut "Twilight"
Det finnes mer enn én svakhet ved denne tjappfot-komedien, men den viktigste er at man kan ikke parodiere vampyrfilmer for de beveger seg allerede så langt på kanten til ingenting at den som går enda lenger havner i avgrunnen. 

«Vampyrer suger» gjentar egentlig bare handlingen i noen «Twilight»-filmer på en oppstemt maner. 
Men humor har sine begrensninger. 
Twilight-historien har et dristig og utmanende alvor som man selvsagt ikke trenger like. 
Men den som forsøker å drite det ut, blir seende ut som en høyrøsta og dritings Brann-supporter i Petrikjerka langfredag. 
Det blir noe vulgært med humoren i «Vampyrer suger». 

Handlingen foregår i byen Sporks, blodsugerfamilien heter Sullen og indianeren Jacob klør seg bak øret med støvelen (varulv er lik bikkje). 
Etter hvert forvandler han seg til en chihuahua. 
Da lo jeg endelig. 
