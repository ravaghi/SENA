19" Samsung SyncMaster 970P
Med en svært elegant og fleksibel fot og fløere praktiske detaljer vil denne skjermen friste mange. 
Men hva med bildet? 

Samsung påstår at SyncMaster 970P er verdens mest justerbare skjerm. 
Det er mulig, noe mesterskap har vel ikke vært arrangert så vidt vi vet. 
Men med sin fot med treleddet arm på dreieskive, pluss muligheten til å dreie selve skjermen til høydeformat ligger de godt an. 

LES OGSÅ: 

Vil du ha skjermen til å ligge flatt over skrivebordet er det fullt mulig. 
Hvor praktisk det er vil selvsagt variere... 

Rent design 

Denne skjermen leveres enten i svart eller hvitt, vi testet den hvite. 
Fargen og utførelsen gir assosiasjoner til Apple, det samme gjør mangelen på knapper for justering av bildet. 
Det er en eneste knapp, det er en av/på-knapp, og den lyser blått når skjermen er på. 

Tilkoblingsmuligheter er det ikke mange av. 
Det er ingen kontakter i selve foten eller på baksiden av skjermen, men det setter en liten koblingsboks i en liten ledningsstump som kommer ut på baksiden av foten. 
Her finner du en DVI-D kontakt som er den eneste tilkoblingsmuligheten. 
Har du bare analog VGA i PCen følger det med en overgangskabel. 

Strømforsyningen er ekstert og kobles også til koblingsboksen. 
Dermed får skjermen full bevegelsesfrihet uten at det blir noe ledningskrøll. 

Når alt kommer til alt er det ikke så mange av de mulige posisjonene denne skjermen kan ha som er brukbare. 
I praksis vil du først og fremst justere høyde og vinkel, og det gjøres like greit på mange ordinære og langt enklere fot-løsninger, på andre Samsung-skjermer, fra Dell, Nec og mange andre. 

Tilkoblingene ville vi helst ha plassert på baksiden i selve foten, det hadde gitt et enda renere design, men det er jo svært funksjonelt med boksen. 

Alle ledd og oppheng virker solide og faste i fisken, med passe motstand slik at den holder på plasseringen. 

Betjening 

All betjening av skjermen gjøres med Samsungs SyncMaster programvare som følger med skjermen. 
Denne programvaren har vi omtalt med skjermdumper i denne artikkelen 

Dreie-funksjonen endrer bildet automatisk ved hjelp av programvaren som følger med. 
Du vrir skjermen, og etter noen sekunder blir den svart og kommer tilbake igjen i riktig posisjon. 

Bildekvalitet 

Spesifikasjonene på skjermen er svært gode, og våre forventninger var høye. 
De ble nesten helt innfridd, det var bare betraktningsvinkelen som viste seg noe lavere enn forventet og et etterslep som lå et hår over det vi hadde trodd. 
I praksis likevel helt uproblematisk. 

Ellers har skjermen god dynamikk i fargene og gode justeringsmuligheter i programvaren. 

Likevel er det her vi har ikke blir helt overbevist. 
Du kan stille skjermen slik at den får en intens og dyp fargekarakter. 
Eller du kan kjøre den mot det lyse og lettere. 
Men kombinasjonen er det ikke mulig å få til. 
På en skjerm i denne prisklassen hadde vi håpet på dette. 

Konklusjon 

Skjermen er elegant, svært fleksibel fysisk, og praktisk å betjene med programvaren som følger med. 

Bildet er i den øvre enden av skalaen, men leverer ikke helt til toppkarakter. 
Til generell bruk, spill og film er den utmerket. 
Men for mer seriøs bildebehandling for entusiasten er den ikke helt i mål. 
