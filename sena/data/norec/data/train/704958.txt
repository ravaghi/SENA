Varsku her
Se opp for Svenssen — kveldens oppvarmingsband. 
Se forbi det usexy bandnavnet. 
De har gitt ut en solid debutplate, og de viste at de kan følge opp med mer enn brukbare 25 minutter live. 

Rock med utilslørte hint om 60-tall og sjarmerende garasjepreg. 
Et sted mellom The Who og Oasis, litt indielyd og herlig jærbritisk. 
Ikke fullkomment, men absolutt et band med utropstegn bak. 
Harmonisk vokal, sterke melodier og et herlig driv. 
Litt skranglete her og der — noe herlig sjarmerende og noen feilskjær. 

Snill femmer, som publikums reaksjon på de fornøyelige 25 minuttene tipper i bandets favør. 
Med litt flere øvingstimer og flere konserter på nakken, kan disse Jærens sønner bli en virkelig høydare. 
