WarioWare D.I.Y.
Dette er en spillfabrikk. 

Det måtte komme, i en tid hvor ord som «brukerskapt innhold» er et mentra for spillutviklere verden over. 
Nintendo har funnet ut at det er vi, folket, som er de mest kreative hodene i verden. 

Eller... er vi egentlig det? 

Merkelige Wario 

Karaktergalleriet i Nintendo sitt Mario-univers er fylt med merkverdige karakterer, alt fra levende sopper, fugler og rørleggere. 
Wario er den onde motparten til Mario, og debuterte for første gang i 1992 på GameBoy. 

Han står som en sentral figur iWarioWare D.I.Y. (Do It Yourself, eller "Gjør det selv" journ. anm.), som nå er kommet til Nintendo DS. 

Spillere får være med å spille, lage og designe små minispill, ved hjelp av DS-konsollens styrepenn. 
Du må tegne, fargelegge, plassere og kokkelere ut nye visuelle uttrykk til spill som Wario og andre karakterer i spillet trenger laget. 

For alle disse småspillene er løslig knyttet sammen med en historie, hvor du har kommet til en ny by og har startet en spillbutikk. 
En spillbutikk trenger naturlig nok spill, og dermed setter du i gang. 

Kreative sluseporter 

Gjennom små historiebiter får blir du gradvis introdusert til et stadig mer avanserte verktøy for å lage spill. 
Og det ble aldri for vanskelig, for meg. 

Jeg kan se for meg at det kreves en god forståelse av spill, for å få noe ut av WarioWare D.I.Y. 

Roger Ebert ville med andre ord ikke skjønt noe, ei heller ville en femåring forstått særlig mye av hvilke muligheter som ligger gjemt i dette spillet. 

Mitt hovedproblem er likevel begrensningene som ligger i WarioWare D.I.Y., som kom til syne i de omtrent 100 og kjedelige forhåndslagde spillene. 

Lite variasjon, lite dybde og ikke underholdende nok til å holde på meg i mer enn en halv time. 

De aller fleste spille du selv lager, er variasjoner over nettopp disse forhåndslagde spillene. 
Og det øker ikke gjenspillsverdien kraftig, selv om du har tegnet grafikken selv. 

Og siden spillfolket selv kan tegne innholdet, vil det nok bli mange tvilsomme fallossymboler å finne på spillets delingssentral. 
Du kan nemlig dele dine spill med venner og andre via internett, og teste andres kreasjoner. 

Det er i denne funksjonaliteten at spillets fremtid ligger, kanskje noen der ute i den store verden faktisk klarer å lage et lite spill som er verdt å bruke tid på i WarioWare D.I.Y 
