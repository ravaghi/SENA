Me And My Army, «Thank God For Sending Demons»
(Parlophone / EMI) 

Kjent produsent m / venner. 

Andreas Kleerups rolle som frontfigur for disse gøteborgerne gir dem betraktelig mer oppmerksomhet enn fortjent. 
«Skavlan» sist fredag, for eksempel. 
Nå er ikke det kompisgjengen Me And My Army bedriver i nærheten av Kleerups Robyn-samarbeid eller hans nesten foreldede soloalbum. 
Åpningssporet høres ut som elektronikapop fra en TV-intro i 1986, uten at det egentlig er feil. 
Resten er nok et middels vellykket forsøk på å gjenoppfinne Fleetwood Macs gitarpop. 
Selvsagt nærmere onehitkloner som Sniff'n'the Tears og andre band kloden har hatt overproduksjon av. 
Platen er som by:Larm-konserten deres sist helg - trivelig, men ikke varig interessant. 

BESTE LÅT: 
The Only One TOR MARTIN BØE 
