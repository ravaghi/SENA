Åndebudskap med interferens
Regi: 
Geoffrey Sax. 
Med: 
Michael Keaton, Deborah Unger, Ian McNeice, Chandra West. 
Amerikansk. 
Thriller - 15 år. 

De døde snakker på videokanalen. 
Men mottagerforholdene er elendige! 
Enda en skrekkthriller, altså. 

Denne gang er det Michael Keaton som mister sin unge og gravide hustru. 
Og får budskap fra det hinsidige på TV'ens videokanal. 

Sånt blir det en hel rekke BØ! og SKREM! og HVIN! og HYL! og lignende av. 
Godt og proft gjennomført, for øvrig. 

Jeg kan bare ikke - for mitt bare liv, så å si - fatte hvorfor åndene skal sende på så ufattelig skurrete linjer. 
Når de først skal sende, mener jeg. 
