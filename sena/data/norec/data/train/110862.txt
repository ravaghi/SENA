Duff McKagan's Loaded, «The Taking»
Duff McKagan's Loaded, «The Taking» 

(Armoury / Playground) Bassist. 
«Legende». 
Finansanalytiker. 

I årene siden han forlot Guns N'Roses (og frem til de gjenforener seg igjen om - tja, la oss si fire til seks år), har McKagan både blitt edru og innledet en karriere som kommentator for sportskanalen ESPN og finansanalytiker for Playboy.com. 

Noen musiker, soloartist eller bandleder å snakke om, er han dog ikke blitt. 
Velvet Revolver var verdens mest slitne band, og gjesteopptredenen hans i Jane's Addiction varte i fem minutter. 

På egen hånd, med bandet Loaded, foredler han en type refrengsvak hardrock som er mer Seattle i 1993 enn slesk Sunset Strip anno 1987. 
Tilbake til børsen med ham. 

BESTE LÅT: 
«We Win» MORTEN STÅLE NILSEN 
