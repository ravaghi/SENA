Jason Derulo - «Derulo Jason»
Dessverre ikke den nye Chris Brown. 

Derulos førstesingle, «Whatcha Say» med skamløs sampling av Imogen Heap, er definitivt en hit - og Derulo har et godt utgangspunkt. 
Sangstemme, avtale på stort selskap og stilige musikkvideoer. 
En slags arveprins med plettfritt rulleblad, som stiger frem for å ta Chris Browns plass? 
Perfekt! 

Men Derulo mangler dessverre en hel del for å komme i mål. 
«Blind» er en vakker ballade, og «In My Head» vil nok få dansegulv i bevegelse. 
Men såpass glatt R&B, med frimodig bruk av autotune, trenger personlighet for å flyte. 
Å være så lik den man åpenbart er inspirert av - både hva musikk og image angår - kan straffe seg, uansett hvor mye som stemmer ellers. 

BESTE LÅT: 
«Whatcha Say» 

SILJE LARSEN BORGAN 
