David Bowie «Club Bowie»
(Virgin / EMI) 

Se opp! 
Gammel mann på klubb. 

David Bowie har alltid vært merkbart plaget av autodidaktens iboende usikkerhet, og i tiden etter tiåret da han faktisk var først med det aller meste - 1970-tallet - har hans ekstreme behov for å liksom «følge med i tiden» gitt seg en god del fantastisk pinlige utslag. 

Bare Madonna vet like godt hvordan det føles: 
Å gå fra å være «kameleon» og trendsetter, til å bli en som blindt og uoverveid følger trender. 
«Club Bowie» er ni stykk remikser av i utgangspunktet skjørt materiale fra artistens mucho problematiske 1980- og 90-tall, samt en «Heroes»- «tolkning» som totalt frarøver denne klassikernes klassiker samtlige av dens anselige kvaliteter. 
Rett skal være rett: 
Ikke alt er like håpløst som det ser ut på papiret, og sanger som «Loving The Alien» og «This Is Not America» fortjener så visst en ny sjanse. 
Remiksmaestroene The Scumfrog (sjarmerende, ja), Solaris og David Guetta - med venner - evner imidlertid ikke å forhindre dette i å være en utgivelse for uhyre spesielt interesserte, og knapt nok dem. 

MORTEN STÅLE NILSEN 
