Clausen + Wille:«Fri» 

(Tylden) 

Norskspråklig popplate fra to menn i førtiårtene som beskriver sine følelser og lengsler. 

Duoen Giert Clausen og Ole Wille debuterer med «Fri», der de selv har hovedansvaret for tekst og musikk og synger nesten like mye hver. 

Platen henvender seg til et voksent publikum, med popmusikk som ikke støter noen, men som spenner fra ballader via litt mer rockete til nærmest visepop. 
Duoen synger om ting som opptar dem: kvinner, kjærlighet, barn eller meningen med livet. 
Og de kommer nok til å få mye radiospilling utover vinteren. 
