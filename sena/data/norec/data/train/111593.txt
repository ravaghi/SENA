Spillanmeldelse:Snøhvit sports-moro med Mario og Sonic 

«Mario & Sonic at The Olympic Winter Games» er ingen blek kopi av forgjengeren, men en skinnende snøhvit ener! 

Det er svært sjelden at disse Mario-spillene ikke er fulltreffere. 
Dette er heldigvis ikke noe unntak. 

Mario-universet er like sjarmerende og underholdende som vi er vant til - det er alltid moro å hilse på sleipe Waluigi og sukkersøste Prinsesse Peach. 
Jeg undrer meg litt på om Sonic er overflødig i dette universet. 
Ikke at han er i veien, men jeg føler Mario og vennene hans står støtt på egne bein. 

Sist var det sommerlige olympiske leker, og denne gangen er det vinteren som står for tur. 
Og hvilken herlig vinter det blir med dette spillet! 

Det var små faktorer som burde vært forbedret sist - og det har spillutviklerne gjort nå. 
I tillegg tar de spillet et hakk lenger, fremfor nesten å lage lekene på nytt, men med snø på skjermen. 

Det er flust av grener man kan konkurrere i - alt fra curling til slalåm til skøyter til snøballkrig. 
Man kan velge mellom karakterer fra Mario-universet og Sonic-universet, og det byr selvsagt på en masse fargerike konkurrenter også. 

Hva sier du for eksempel til å strides mot spøkelset Boo i slalåmløypa? 
Eller å spille 
Curling med Wario på laget? 
Det er også lagt til morsomme finesser og varianter av hvert spill, som høyner hele opplevelsen et hakk og setter sitt særpreg på spillet. 

Heldigvis kan man spille flere sammen, for dette er det perfekte familiespillet i vinter. 
Bare pass på at dere kommer dere ut i den virkelige snøen også. 

PS: 
Spillet er også ute på Nintendo DS. 
