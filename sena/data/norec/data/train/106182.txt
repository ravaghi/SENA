HGH:«All The Men In Dresses» 

(Norskamerikaner) 

GENRE: FOLK-POP Solid håndverk, som vanlig. 

Trofaste medlemmer av menigheten til Martin Hagfors og Home Groan vet hva de får også når han allierer seg med Håkon Gebhardt i HGH; folk- og country-inspirert musikk med sterk popstenk. 
Låtene rusler av gårde i et trivelig, men ganske likelydende tempo bak Hagfors' noe spisse stemme. 
Det er umulig å mislike det Martin Hagfors så trofast har bygd opp som en identitet de siste drøye ti årene, men samtidig blir det ofte noe temperaturløst over det. 
Og det er alltid lov å håpe på at artister av Hagfors' kaliber en dag også våger å søke ut i nye musikalske territorier. 

ANBEFALTE KJØP: 
«Another Letter», «Driftage And Deviation» og «Father». 

STEIN ØSTBØ 
