Tenåringer med tøff lyd
Tenåringer med tøff musikk er alltid velkomne. 

The Districs er fire unge menn fra Pennsylvania, som ga ut sin første plate som skolegutter i 2012. 
Nå er de snappet opp av et plateselskap og styres i studio av John Congleton (Angel Olsen, Swans). 

Åpningen "4th and Roebling" gir samme gode følelse som da The Libertines dukket opp i 2002 og The Vaccines i 2011. 
Flere av låtene, som "Chlorine" og nesten ni minutter lange "Young blood", har en gitar som bringer flashback av Dinosaur Jr og Pavement. 

Samtidig er det låter her som halter, men er du 19 år, har du tid til å rette det opp. 
Rocken er ikke død, heller ikke blant de 9000 innbyggerne i småbyen Litiz. 

Beste spor: 
"4th and Roebling", "Peaches", "Chlorine", "Young blood". 
