Silje Nergaard – «Rai rai»:
Silje stjeler rytmikken fra sin egen, 25 år gamle debutsingle, «Tell Me Where You’re Going», men selv om hun ikke er ukjent med oppløftende country-takter i sin egen jazz-pop, virker hun til dels utenfor komfortsonen sin her. 
Det kan ha med teksten å gjøre; Silje er muligens vant til litt mer dannede selskap enn brautende låvedans på «lokkalet». 
Det er åpenbart lettere for henne med forfinet improvisasjon innenfor jazzens rammer enn å vri på nordtrønderske kulturuttrykk. 
Lite rai rai, men helt greit greit. 
