Kodak EasyShare printer dock plus
Den beste utnyttelsen av denne kompakte fotoskriveren får du sammen med et kompatibelt Kodak-kamera. 

Du har tatt bilder du vil skrive ut, og setter kameraet på toppen av skriveren, og resten går nesten av seg selv. 
Konseptet med kamera+skriverdokk er både original og fiffig. 
Det krever imidlertid at du har et kompatibelt Kodak-kamera 

LES OGSÅ: 

Sublimering 

Men dette er også en fullblods sublimeringsskriver 

I fronten sitter også en iR-port for utskrift f. eks fra PDA og mobiltelefon. 
Som om ikke det var nok, fikk vi enheten levert med en Bluetooth-adapter (USB) for nok et trådløst overføringsalternativ. 

Ved siden av USB-kontakten på siden, sitter også en TV-utgang. 
Med et kompatibelt kamera i dokken på toppen, kan bildene vises på TVen. 

Betjeningsmessig er dette enkelt og greit. 
I tillegg til det nevnte navigasjonshjulet, finnes også en knapp for automatisk forbedring av kvaliteten (fikser lys og farger i bildet), før utskrift. 
Til venstre finnes også en format-velger, dersom du ønsker flere bilder pr 10x15 cm-ark. 

Vi testet utskriftskvalitet og hastighet ved hjelp av et Canon Digital IXUS 40-kamera som vi hadde tilgjengelig. 
Fra vi hadde trykket på "print"-knappen til bildet var ferdig skrevet ut, tok det i snitt 1 minutt og 5 sekunder, noen sekunder ekstra ved første utskrift siden sublimeringssystemet må varmes opp. 
Sublimeringsprosessen var lik den vi kjenner fra Dell Photoprinter 540 og Canon Selphy CP500, altså firedelt, der siste del bestod i å dekke bildet med en beskyttelseshinne. 

Kvaliteten var temmelig lik Dell Photoprinter 540, dvs god fargegjengivelse, men litt mindre skarphet og klare detaljer enn Canon Selphy CP500. 
Til gjengjeld hadde utskriftene verken hakkete kanter (Dell) eller sår (Canon). 
Resultatet er dermed totalt sett bedre enn de to nevnte - selv om det er et godt stykke opp til de store fotoblekkskriverne. 

Kostnad pr utskrift er konstant på sublimeringsutskrifter. 
Veiledende pris på 40 fotoark og sublimeringsrull er 229 kroner. 
Det blir ca 5 kroner og 70 øre pr print i 10x15. 
Det er en god del dyrere enn både Dell Photoprinter 540 og Canon Selphy CP500. 
Når vi i tillegg tar i betraktning at skriveren er den dyreste av disse tre, sier nærmest konklusjonen seg selv. 

Konklusjon 

Dette er et produkt som først og fremst er myntet på eiere av kompatibelt Kodak-kamera, og fungerer også som batterilader for disse kameraene. 
Vi vil ikke anbefale det til andre brukere, til det er skriveren for dyr både i innkjøp og drift - og du får langt bedre funksjonalitet og rimeligere utskrifter ved å velge f. eks Dell Photoprinter 540 eller blekkalternativet HP Photosmart 375. 
