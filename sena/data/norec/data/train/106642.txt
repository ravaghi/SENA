Thom Yorke:«The Eraser» 

(XL Recordings) 

Anti-kommersiell, men på langt nær uinteressant. 

Radiohead-sjefen tar et skritt tilbake til «Kid A»-tiden på soloplaten «The Eraser». 
Kun stemmen driver selve melodiene fremover - bak danderer Yorke kjølige lydkulisser som tidvis fascinerer i sin atonale, men suggererende drakt. 
Selv synger Thom Yorke som en gud, men virker mildere stemt og slett ikke så angstfylt som han har gjort tidligere. 
Det finnes likevel nok av mørke klanger og stemninger på «The Eraser», men aller mest er det godt å høre at Yorke fremdeles er en sær figur - særegen og særpreget - som det går an å lytte på igjen. 

Anbefalt nedlastning: 
«The Clock», «Black Swan» og «Harrowdown Hill». 
