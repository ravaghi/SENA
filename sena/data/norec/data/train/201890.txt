Konklusjon & karakter
At vi ikke hadde lyst til å levere TVen tilbake, sier vel det meste. 
Men konkurransen i 30 tommersklassen er hard, og prisen er TVens svakeste kort. 

Dette er en glimrende TV. 
Det eneste som virkelig trekker ned er prisen. 

Da TVen ble lansert hadde den en veiledende pris på hele 60.000 kroner. 
Heldigvis har Sony skjønt at dette var en alt for stiv pris. 

Allerede nå er derfor den veiledende prisen satt ned til 50.000 kroner, noe som tyder på at salgsprisen vil ligge på rundt 45.000 kroner når du tropper opp i butikken med kredittkortet. 

Fortsatt for dyr? 

Philips har allerede en 30 tommers LCD-skjerm i butikkene til rundt 32.000 kroner, Sony-modellen er altså rundt 13.000 kroner dyrere. 
Også Plasma-skjermene frister kundene i denne prisklassen, og de kan i tillegg lokke med enda større skjermer. 
I tillegg kommer snart JVC med en ny 26 tommers LCD-skjerm, noe som gjør det enda vanskeligere å velge. 

Til Sonys fordel må vi trekke fram designet. 
Foreløpig har vi kun sett bilder av de fleste konkurrentene, men ut fra bildene virker det som om de andre modellene ikke har fokusert så mye på at TVen også skal være et møbel. 
Hvorvidt kundene vil være villige til å legge 13 ekstra lapper på bordet for dette, er likevel for tidlig å si. 

Spesifikasjoner 

Mottagerenheten: 

Størrelse: 
Vekten er cirka 6 kg. 
Bredde = 430 mm, Høyde = 105 mm, Dybde = 348 mm. 
På baksiden: 
Fire scartkontakter, hvorav tre av dem har RGB-inngang. 
Ulike audioinnganger og utganger, blant annet til subwoofer. 
I fronten: 
Inngang for PC, memory stick for JPEG og MPEG filer, kameraer/videokameraer. 

LCD-skjermen 

Størrelse = 30-tommer, 76 cm målt diagonalt. 
Oppløsning = 1280 punkter horisontalt * 768 linjer vertikalt. 
Med fot: 
Bredde = 971,2mm, Høyde = 594,4mm, dybde = 229mm. 
Vekt = cirka 27 kg. 
Uten fot: 
Bredde = 971,2mm, Høyde = 524,3mm, dybde = 93,4mm. 
Vekt = cirka 20 kg. 
