«Artpop»
Stemningen er, for å være brutalt ærlig, verken til å ta eller føle på. 
Det er glissent i salen. 
Det hadde vært mulig å telle antallet glowsticks, om man ikke var opptatt av å beskue Lady Gaga selv, i fjærboaen til å ende dem alle. 
Åpningsnummeret er seigt, i overkant pompøst for sitt eget beste. 
Gaga åler seg mot flygelet helt ytterst på scenetungen. 
Dansere som ser ut som menneskelige sædceller holder på bak henne. 
Rigget bak trommisen ser ut som noe igloo-greier. 
Subsidiært noen penishoder designet av Tove Jansson. 
