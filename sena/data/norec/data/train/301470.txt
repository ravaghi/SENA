Kvalitet i Kentuckystil
My Morning Jacket er både eksperimentelle og humoristisk. 

ALBUM: My Morning Jacket dro hjem til Kentucky for å lage sitt sjette album - passende nok titulert «Circutial». 

Hvor mye selve hjemkomsten skal vektlegges er usikkert - slike triks er kjennetegnet av vekslende hell gjennom rockehistorien - men at Jim James og resten av bandet hadde godt av turen til hjemlige trakter er det ingen tvil om. 

Sjangerblandingen med americana, folk og noe ubestemmelig eget er både kvalitetssikker, eksperimentell og tidvis tilbakelent humoristisk. 

Albumets høyeste formtopp 
- «Holdin' On to Black Metal» - lesser på med blåserekke, barnekorsang og et tilsmusset scenografisk gitarhook, før balladen «Wonderful (The Way I Feel)» plasserer oss bak rattet på en støvete pick-up med mysende og ettertenksomme øyne. 

My Morning Jacket har kontroll på vektskålen hvor fortid veies med fremtid - og resultatet er ett av bandets beste. 
