Elisabeth Andreassen:«Short Stories» 

(Tylden & Co.) 

I samspill med spesielt Håkon Gebhardt og Lars Lien i The Larsville Brothers har Bettan definitivt funnet sin nisje, selv om hun strengt tatt har bedrevet country i alle år. 
Likevel er det ikke det hun har vært mest kjent for, og denne platen åpner med en flott og nostalgisk hyllest til Bobbysocks-venninnen Hanne Krogh. 
Den tradisjonelle countryen tar deretter over, og Bettan gjør en fabelaktig cool duettinnsats med Lee Hazlewood i «Jackson», og har i det hele tatt en musikalsk smak og stemmesnert som får tankene over på Dolly Parton, hvilket er ment som en kompliment. 
«Short Stories» gnistrer kanskje litt for sjelden, men er like fullt blitt nok en velspilt og trivelig countryplate fra Bettan. 
