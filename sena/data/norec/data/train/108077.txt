Spillanmeldelse:Detektivspill for hele familien 

«Jeg elsker dyr: 
Dyredetektivene» utfordrer observasjonsevnen til både store og små. 

Det er ikke så lett å finne spill som både foreldre og barn kan spille sammen. 
Det blir lett for barnslig for de voksne eller for vanskelig for de små. 

Men observasjonsspill som dette er helt geniale. 
Her kan foreldre og barn leke detektiver - sammen! 

Spillet starter med at Sophie mister dvergkaninen sin. 
Snart oppdager hun og søsknene at flere andre dyr er forsvunnet fra nærmiljøet, og bestemmer seg for å forsøke å finne dem. 

Noe som er langt vanskeligere enn man skulle tro! 
Spillet er laget slik at det innimellom er umulig å se det som er rett foran nesen på deg - bokstavelig talt. 

Enkelte gjenstander er imidlertid enklere å finne enn andre. 
Nettopp derfor egner dette spillet seg så godt for både store og små - alle kan bidra og man jobber sammen for å løse oppgavene. 
