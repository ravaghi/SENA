Overthrow:«Adjust To Darkness» 

(Indie) 

Kvelertaks yngre brødre - på engelsk. 

Overthrow fra Stavanger serverer en nær eksepsjonell debut her, så vi får unnskylde dem at de ekstremt doom-stemte tekstene dras ut i parodien. 
Det er uansett ikke så lett å få dem med seg i denne sjangeren. 

Sjangeren, ja. 
Det meste tilhører metal'en; thrashens galopperende riffing, metalcorens brekk og sludgens feedback. 
Aller best er Overthrow når de fester et melodisk grep rundt genre-bastardene sine, noe de heldigvis gjør ofte, og trår til med gnistrende soli samtidig - «Let Them Fall» er i så måte årets norske metal-låt i mitt hode. 
Samtidig utviser unggutta en så overbevisende aggressivitet og tilsynelatende selvtillit bak det massive lydbildet at dette fort kan bli like stort som deres beslektede venner i nettopp Kvelertak. 

BESTE LÅT: 
«Let Them Fall» 
