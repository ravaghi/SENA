Lasse Thoresen:«To The Brother Peoples» 

(Aurora) 

Utsøkt musikalsk broderskap. 

Komponisten Lasse Thoresen har i mange år vært sentral i det norske og nordiske musikkbildet. 
På denne utgivelsen blir 60-årsjubilanten hyllet av Bergen Filharmoniske Orkester og, ikke minst, Arvid Engegård og Hans Björkroth på hardingfele og nyckelharpa. 

Som så ofte før henter Thoresen inspirasjon og musikalske elementer fra flere kilder. 
Den såkalte «Broderskapskonserten» dekker halvparten av platen. 
Den ble bestilt til 100-årsjubileet for unionsoppløsningen, og både hardingfele og nyckelharpa er med. 
Et moderne musikkbilde blir ispedd folkemusikk i både klang og rytme, og sannelig dukker det ikke opp noen klassiske innslag som så bakes inn og videreføres i denne særdeles vellykkede musikksyntesen. 
Det svinger utrolig! 
I «Rettferdighetens sol» er det søramerikansk indianermusikk som ligger i bildet, mens samenes musikk klinger med i «Emergence, - Luohti Boadhe». 

Det er ikke ofte man hører en kombinasjoner av så, i utgangspunktet, forskjellige musikalske uttrykk som er så vellykkede som disse. 
Og spillet er glitrende 

TORI SKREDE 
