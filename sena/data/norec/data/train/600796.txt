Pinlig umorsomt og uromantisk
I Love You, Man 

Regi og manus: John Hamburg 

Skuespillere: Paul Rudd, Jamie Pressly, Jason Segel, Thomas Lennon, Carla Gallo 

Aldersgrense: 
Tillatt for alle 

Peter, en ung eiendomsmegler, har forlovet seg. 
Hans kommende kone påpeker det faktum at han faktisk ikke har mannlige venner. 
Og et grunnfjellrystende spørsmål melder seg: 
Hvem skal være hans forlover? 

Han begynner så, før han skal gifte seg, en desperat jakt etter en mannlig venn. 

Dette har et kvikt regihåndverk, toeren gis for dét. 
For øvrig: 
Dette er umorsomt. 
Replikker og dialoger er stive. 
Persontegningen hadde kanskje vært helt i orden hadde det vært hagenisser om å gjøre, men det er tross alt snakk om mennesker. 
Og i bunn finnes det flere tonn med vulgariteter og fordommer. 
Men alt er pakket så omhyggelig inn og deretter parfymert, at en først ved ettertanke forstår hvor vulgær og fordomsfull alt egentlig er. 
