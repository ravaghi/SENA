Ingenting «Fine meg»
Global Music/Universal 

Uinspirert riff-rock 

Sandnesbandet Ingenting er tilbake med nok en plate etter fjorårets comebackalbum «Nytt». 
På 90-tallet solgte bandets fire plater til sammen 120000 eksemplarer, og mange vil sikkert huske låter som «Hiv positiv» og «Aldri på TV». 
Ingenting anno 2004 låter uinspirert og utdatert, her er det ikke mye spennende som skjer. 
Dette er kjedelig og småharry rettfrem-rock som antageligvis ikke vil vinne bandet noen flere fans. 

Men det er likevel ikke så ille at Ingenting kommer til å miste sine trofaste tilhengere. 
Tittellåten «Fine meg» blir sikkert å høre på diverse mannfolk-vorspiel i tiden som kommer. 
Dette er forresten Ingentings siste plateutgivelse med vokalist Kjartan Osmundsen, som har sunget i bandet siden 1986. 
Kjell Undheim fra Stavangerbandet Pawnshop tar nemlig snart over mikrofonen. 

MARIT AABY VEBENSTAD 
