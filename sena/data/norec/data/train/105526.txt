Plateanmeldelse:Sunn O)))/Ulver - «Terrestrials» 

En uventet nedtur. 

ALBUM: 
INDIEROCK Sunn O)))/Ulver «Terrestrials» (Southern Lord) 
Flere mindre skuffelser å behandle her: 
At Ulver ikke på noen måte er like sentrale som man skulle trodd fra albumkrediteringen, er en ting. 

At låtene oppleves mer som instruert jamming er noe sjangeren deres til tider kan slite med. 

Derimot er materialet flikket på og flikket med siden studioopptaket ble gjort for snart seks år siden. 
Noe som åpenbart er altfor lenge. 

Resultatet er noe av det mildeste og slappeste disse dronende kjempene har levert. 

De tre låtene på til sammen 35 minutter bærer alle lovnader om å bygge seg opp til noe mye større enn det de kulminerer i. 

At det aldri skjer er den store skuffelsen. 

BESTE LÅT: 
«Eternal Return» 

TOR MARTIN BØE 
