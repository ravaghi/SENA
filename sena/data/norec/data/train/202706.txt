Montrail Hurricane Ridge XCR
Du er både tørr og beskyttet når du løper på stier og skogsveier med disse. 
Montrail Hurricane Ridge XCR er en Nissan Patrol. 

LES OGSÅ: 

Flere og flere produsenter lager terrengløpesko med Gore-Tex-membran. 
Dette er blant de mer vellykkede utgavene. 

Montrail har brukt teknologi fra sine mange sko for fjelløping - såkalt ultrarunning - som basis for denne skoen. 

Resultatet er en sko spesiallaget for flere timer lange turer i marka og fjellheimen. 

Skoens hoveddeler: 

Mellomsåle/støtdemping av EVA i to hardhetsgrader. 

Overdel av mesh/kunststoff og syntetisk lær. 

Overdelen har også tolags pustende XCR-Gore-Tex i fleksibel stretch-kvalitet. 

Støtdemping bak/foran: 
Ingen fiksfakserier: 
Skoene har verken luft, luftkanaler, gass, gele eller silikon i sålen. 
Standard EVA (ethylvinylacetat) er det eneste materialet som er brukt, dog i ulike hardhetsgrader. 

I bruk? 
Dempingen føles hardere enn for eksempel Nike Air, men gir en mykere tur enn med Sauconys GRID-demping. 
Middels, med andre ord. 

Vi savnet likevel ikke en bløtere støtdemping når vi løp med skoene på grusveier og store stier. 
Slikt underlag er mye mykere enn asfalt. 

Effektivitet/fartsfølelse: 
Flere av testløperne stusset likevel over at Montrail ikke har differensiert dempingen i større grad. 

Lesten er middels medgjørlig, og foten ruller ganske naturlig. 
Men støtdempingen i forfoten er overraskende tjukk. 

Det favoriserer tåløpere. 
For andre reduserer det løpsfølelsen betydelig. 
- De sinker meg litt, sa testløper C. 
- De stjeler av frasparket, mente testløper A. 

Stabilitet/passform: 
Skoene motvirker overpronasjon i særlig grad, og dette er ikke utstyr for ekstreme overpronerere. 
Skoene har likevel en viss stabilitet takket være Gore-Tex'en i overdelen. 

Ulempen med dette er at skoene er noe ridige. 
Overdelen er rett og slett litt stiv. 
Dette beskytter føttene mot greiner, stein og røtter, men reduserer skoenes fleksibilitet. 
Og fleksibilitet er viktig når du skal løpe i terrenget. 

Formen på skoene? 
De er en tanke smale, har godt hælgrep og sitter godt på foten. 
De har også en sokkaktig innersåle med fast pløse. 

Sålegrep asfalt/grus: 
Dette er skoenes sterkeste kort. 
Yttersålen er meget grov og tar suverent tak i ulendt underlag uten å være stiv. 

Også på asfalt sitter skoene godt - nesten så godt at det virker fartsdempende. 
På våt asfalt er den grove yttersålen nyttig. 

Vekt: 
425 gram er i meste laget for løpesko uten panserdemping. 
Testerne meldte at følt vekt er høy; skoene føles ikke lettere enn de er. 
Utseende: 
Ikke noe hvitt her. 
Skoene skiller seg derfor ut. 
Utseendet viser at de har elementer fra andre skotyper enn løpesko. 

Konklusjon/løpsfølelse: 
Montrail Hurricane Ridge er i grenselandet mellom terrengløpesko og lette trekkingsko. 
