Anita Skorgan:«På gyllen grunn» 

(Kirkelig Kulturverksted / Musikkoperatørene) 

«Prektig» er liksom bare fornavnet. 

Ti norske folketoner, gitt tekster av Erik Hillestad; inspirert av Emanuel «lillebror av Gustav» Vigelands freske «Vita» og innspilt i mausoleet hans på Slemdal i Oslo. 
«[Vi] har bøyd hode for hans aske», som det på uforlignelig høytidelig vis heter i presseskrivet. 

Resultatet er uhyre velmusisert new age-folkemusikk om de store greiene («skapelse, elskov, fødsel, død»), gitt luftig, eterisk liv i den staselige mausoleumsakustikken. 

Det er musikk som krever enten alt eller nesten ingenting av oppmerksomheten din. 
Noen vil «bøye hodet» i beundring. 
Andre vil knele av kjedsomhet. 

BESTE LÅT: 
«Av kjærlighet» 

MORTEN STÅLE NILSEN 
