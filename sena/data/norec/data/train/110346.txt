Nathalie Nordnes:«Letters» 

(Oliver/Bonnier Amigo) 

Historietime ved pianoet. 
Nordnes er et godt eksempel på hvor fort og gæli det kan gå for debutanter i det moderne pop-Norge: 
Stor interesse og bra salg av førsteplaten (riktignok godt hjulpet av kjæresteforholdet til Sondre Lerche) - null interesse og mageplask på album nummer to. 
Nå returnerer hun etter fire års taushet, og hun gjør det med verdighet. 

«Letters» er myk og feminin pianopop som skapt for søndag formiddag, spilt og arrangert som om syttitallet aldri tok slutt. 
Det er tidvis helt skjønt, og best når det holdes rent og pent - kabaretinnspillet på «Yes It Is» fortoner seg merkelig og påklistret. 

ANBEFALTE KJØP: 
«The Farmers Market», «Edie», «When Will You Tell Her It's Over?», «The Last Song For You» 
