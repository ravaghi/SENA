Naken thriller-danske
Nikolaj Lie Kaas våkner naknere enn sin tomme champagne i et ultra-hvitt sekstitalls-mareritt av et hotellrom og på golvet ligger svarte dametruser som tegn på at han felte simle med stump redskap. 

Men hun ligger kvalt på badegolvet. 

Denne tradisjonelle «Det var ikke meg»-thrilleren lar seg ikke hemme av sannsynligheten. 
Lie Kaas farer forsmådd rundt blant opplagte dobbeltspillere og makter til og med den Mr. 
Bean-prestasjonen at han leverer fem millioner kroner i utpresningsgave til feil mann, bare fordi han gikk tur i skogen med hunden. 

Filmen handler om at en advokat vrakes av et selskap der pappa jobbet da han døde i ulykke. 
Sønnen vil finne ut at faren ble myrdet, men ingen vil hjelpe ham med det, og så skjer det mange virkelig rare ting. 
