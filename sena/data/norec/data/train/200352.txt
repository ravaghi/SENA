Buffalo DriveStation Velocity
Eksterne disker er nyttige, men byr også på utfordringer. 
Her er Buffalos løsning. 

Har du en bærbar PC er sjansen stor for at disken før eller senere blir mer eller mindre full. 
Dette er ofte data du egentlig ikke trenger, men lar være å rydde opp i - eller du vil helst arkivere dem og ha tilgang i blant. 

Løsningen er da enten en nettverksdisk hvis dere er flere i husholdningen som har samme behovet, eller ekstern disk hvis man vil ha dataene helt for seg selv. 

Buffalo har tatt skrittet enda lenger, de har nå laget en ekstern disk med støtte for kryptering. 

DriveStation Veolcity 

Selve enheten er en 3,5-tommers 7200 RPM harddisk i et ganske nett, svart plastkabinett. 
Det sitter en liten vifte i bakkant, og tilkoblingene er for ekstern strømforsyning og USB 3.0. 
Vårt testeksemplar hadde en 1 TB disk installert, men du får også utgaver med 2TB og 3TB kapasitet. 

Disken er stille i bruk og viften er sjelden i aktivitet. 

USB 3.0 kabel følger med, og det er selvsagt påkrevet med USB 3.0 i PC-en for å få full utnyttelse av diskens ytelse. 

Programvare 

Disken inneholder flere nytteprogrammer. 
Krypteringsfunksjonen installeres for seg, Buffalo Tools for seg og Picasa/Chrome kan også installeres rett fra harddisken. 

Programmene byr på automatisk sikkerhetskopiering, RAM-disk (har du ledig minne kan du sette opp en midlertidig, superrask disk som arbeidsdisk), strømsparing og TurboPC EX som skal gi enda høyere overføringshastigheter. 

Ytelse 

Vi testet disken både med og uten kryptering, og forskjellen er absolutt tilstede. 
Du merker det ikke alltid, men responsen varierer mer med kryptering enn uten. 
Lagrer du små datamengder innimellom merker du lite, overfører du mange store mapper skjer det noe i blant. 

Konklusjon 

Buffalo DriveStation Velocity er en praktisk, fleksibel og rask løsning for ekstern lagring. 
Ytelsen kan sammenlignes med en intern disk og ekstrafunksjonene som kryptering gjør den rimelig sikker mot uønsket tilgang. 

Buffalo DriveStation Velocity HD-LX 
U3 1TB 
