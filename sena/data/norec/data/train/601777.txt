Litt uforløst
Mildrid og Ranveig Seljemark er fra Sømna i Nordland, men har nå base i Trondheim. 
Der har de to vokalistene funnet seg et knippe musikere som er veldig flink til å spille, noe som også bidrar til at dette høres litt glatt og kjedelig ut. 

Søstrene Seljemark og låtene til Kjetil Sandnes hadde nok hatt bedre av en innpakning i retning folk og country, og ikke mot lett jazz som er tilfelle på mange av låtene her. 

”Min sang” har noen grå låter det ikke er så lett å bite seg merke i, men her er også noen spor som er fornøyelig og fengende nok. 
Det gjelder blant annet ”Speil på veggen” og tittelsporet. 
Hele prosjektet virker totalt sett litt uforløst og stivt. 
