Prektig paranoia
Noen styrer oss!» 
Har du hørt den før? 

Vel: her kan du i alle fall få sett en vital paranoia-thriller, ispedd science fiction og en ikke liten dash romantisk komedie. 
Det er velspilt, engasjerende of avgjort spennende: 
En ukonvensjonell amerikansk politiker er på vei opp i systemet. 
Men når han møter sitt livs kjærlighet, skjer det plutselig uventede ting: 
Det er åpenbart «noen» som har lagt andre planer... 

Disse «noen» dette «Tilpassingskontoret». 
Kledd i trenchcoat og panamahatter ser dets saksbehandlere smått latterlige ut. 
Men hvem har sagt at den forutbestemte skjebne er trendy?! 

Matt Damon gjør ingen feil for tiden. 
Og Emily Blunt er simpelthen voksent nydelig! 
De leverer vårene så det holder! 

Det mystiske blir altså disse «tilpasserne». 
Hvem er de, egentlig? 
Hvor langt kan de gå? 
Hvilken vilje er det egentlig de styrer? 
Guds? 
En vanvittig korporasjon av verdens rikeste? 

Alt dette er knadd sammen i en høyst spektakulær og spenningsgivende miks - slett ikke uten håp, forresten. 

Eneste irritasjonen - men den er til gjengjeld betydelig - er det vanvittig antall dører som skal forseres mot slutten; før den siste - heldigvis - blir stående uventet på klem. 

JON SELÅS 
