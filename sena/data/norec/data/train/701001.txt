Smertens estetikk
I dette krimdramaet er to ukjente, unge skuespillere så gode at man nesten ikke merker handlingen. 

Husker du den langhåra, sjenerte gutten som var Kim Basingers elsker i «The door in the floor»? 
Fem år etter spiller Jon Foster en drapsdømt ung mann som forlater fengselet for å leve fritt og forandre seg i morgenklarhetens kalde rehabilitering. 
Russell Crowe spiller politimannen som tror han vil drepe igjen, en nedstemt mann med en visjon, men nesten uten røst. 
20 år gamle Sophie Traub fra Canada er filmens lille sensasjon. 
Hun spiller mjuk-stalker med en kjølig, livstrøtt unghet som både er skremmende og rørende. 
Mange dystre nattefugler flakser i denne filmen, men stilen er så rein og skuespillerne så urovekkende at man glemmer at handlingen virker merkelig. 

Filmer om unge lovbrytere pleier være idealistiske. 
I «Tenderness» skjønner vi fort at den triste psykopaten alltid kommer til å drepe, men hvem blir det neste offeret hans? 
