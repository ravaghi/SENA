To Nelson'er er én for mye
(Legacy/Sony) 

Nelsons sønn, Lukas, høres ut som en ekstra nasal Willie Nelson-imitator. 
Stemmen de deler er så særegen, så uhyre egenartet, at når de synger sammen - noe de gjør mange ganger på dette albumet - blir effekten komisk, ufrivillig parodisk. 

Ellers? 
Dette er ikke den verste av de nyere Willie-platene, og ikke den beste (den heter «You Don't Know Me» og kom i 2006). 

Halvt western swing og halvt «streit» country, iblandet én sedvanlig bløt hasjvits (med en Snoop Dogg som synger, ikke rapper), tolkninger (Coldplay!), nyinnspillinger og en haug gjesteopptredener. 

Merle Haggard får deg til å glemme alle de andre. 

BESTE LÅT: 
«A Horse Called Music» 

MORTEN STÅLE NILSEN 
