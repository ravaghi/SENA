Den rimeligste Volvo XC60 byr på høy kvalitetsfølelse og en fantastisk design
Sprek nok for de fleste, men det koster, selv om dette er den billigste utgaven. 

XC60 fås med mange motoralternativer. 
To bensinutgaver, to diesler og en ladbar hybrid. 
Kun minste bensin er tilgjengelig med forhjulstrekk. 
Og kun minste diesel er tilgjengelig med manuell girkasse. 
Vår D4 er en R-Design med 8-trinns automatkasse. 

Den ladbare får naturlig nok mest oppmerksomhet fordi du får en veldig sprek bil til en veldig gunstig pris. 
Såpass gunstig at det bare er den minste dieselen som er billigere. 
D4 med automat, er snaut 50.000 billigere enn Volvo XC60 T8. 
Er det verdt å spare pengene? 

Først: 
Hvorfor er prisforskjellene så store? 
De ladbare hybridene får lave avgifter på grunn av lave forbrukstall. 
Dieselen derimot får ingen slike fordeler. 
Tvert i mot, blir dieselbilkjøperne belastet med økte avgifter. 

Flere motorer 

Motoren er tverrstilt, det vil si den har en forhjulstrukket geometri, men med firehjulstrekk som kobles inn med clutcher elektronisk når det er behov for det. 
Systemet er fra Haldex, samme system som blant annet Audi, Skoda og VW bruker, men griper ikke like proaktivt inn. 
Dette blir dermed aldri noen leken og morsom bil på vinterføre, uansett hvor stor bensin eller dieselmotor du velger. 

Toliters diesel med to turboer yter 190 hester og har 400 
Nm i dreiemoment, så den minste modellene er ikke noen direkte sinke. 
Vi tipper dette ville vært en favoritt dersom T8 ikke eksisterte. 

Den er ikke sprek, men mer enn bra nok for de aller fleste. 
Karakteristikken kler resten av bilen, det vil si et komfortabelt men ikke alt for sportslig og involverende understell og styring. 

Vi er ikke helt kompis med girkassa, noe vi har opplevd i andre Volvo-modeller også. 
Ikke så rart, siden det sitter samme drivverk i alle de nyeste modellene fra Volvo. 
8-trinnskassa kunne med fordel ha vært litt mer på hugget og respondert raskere. 

Det samme gjelder om man bruker padlene bak rattet. 
Man føler seg aldri helt sjef. 
Ting skjer ikke alltid akkurat når du ønsker, og det gjør den hos de nataurlige konkurrentene. 

Men den skal ha for at den bruker motorens moment godt og ikke maser med nedgiringer i tide og utide. 
Kjører man rolig, slik bilen innbyr til, føles totalpakka fin og samstemt. 

Flere kjøreprogrammer 

Bilen starter alltid i Normal-modus. 
Du kan velge Power og Eco også. 
Oppsettene endrer ikke voldsomt på girskifter og gassrespons, men bilen har luftfjærer og understellet er adaptivt. 

Det blir hardere jo mer aggressivt kjøreprogram du velger, men XC60 er utpreget komfortorientert. 
De som synes girkassa kan være noe for glad i turtall, vil ønske å kjøre i Eco-modus på permanent basis. 
Da er det irriterende at man må stille inn dette ved hver eneste oppstart. 

Understellet er ganske så bra og føles veldig mye mer balansert enn i V90. 
Og det er litt rart, for mye er likt på disse bilene og XC60 har ulempen ved å være høyere og kortere. 

Luksus 

Volvos paradegren er blitt interiørkos. 
Selv her i R-Lineutgaven med sport skinn med hvit kontrastsøm over alt og semsket kunstskinn i midtpartiet på elektrisk justerbare stoler med svært store justeringsmuligheter. 

Treverket er byttet ut mot metallfinish. 
Det ser bra ut. 
XC60 er kul i hvit, men personlig skulle jeg ønske noen turte å bestille R-Line i knall rød. 
Den er lekker og oppsiktsvekkende. 

Volvo er råe på interiør. 
Layouten er så å si identisk på de fleste modellene, men det gjør ingenting når det ser sånn ut. 
Det er få knapper og det det meste stilles inn på skjermen som deles inn i hovedkategorier (Navi, Media, telefon og bilstatus) for å gjøre det enklere å navigere. 

Alle andre innstillinger finner man ved å sveipe til høyre eller venstre. 
De er få og oversiktlige å finne. 
Riktignok er ikke alle like glade i berøringsskjermer, hvertfall ikke når man kommer opp i denne prisklassen, men de er ikke alene om det. 
Både Land Rover og Jaguar er premiumbiler som også opereres med fingertuppene. 

Bra lys 

De adaptive LED-lysene jobber bra og Volvo er den eneste produsenten jeg vet om som tillater kjøring med fjernlys i automodus ned til 20 km/t. 
Deilig. 
At automatfunksjonen må skrus på hver gang du starter bilen, er litt merkelig på et bilmerke som flagger sikkerhet så høyt. 

I midtkonsollen er det få rom å legge fra seg ting i. 
Bagasjerom har liten dybde, men stort nok for de aller fleste. 

Man får D4 med manuell girkasse og AWD (Kun T5 er tilgjengelig med forhjulstrekk) til 629.000 kroner. 
Inscription og R-Design koster 55 000 mer. 
For pengene får du skinn på dashbordet, Elektrisk justerte Nappa komfortskinnseter elektrisk seteforlenger og sidestøtte, samt massasje og minne på begge stoler. 

Potensielt dyr 

Vår testbil har utstyr for 222.000 kroner. 
Ting du må betale for er blant annet autodimming av alle speiler, Headup display, 360 graders kamera, Navi med trafikkinfo i realtid, panoramatak, ryggmassasje, det feiteste stereoanlegget, parkeringshjelp, aktivt luftunderstell og 20-tommers aluminiumshjul (Vår gikk på 19-tommers vinterhjul som koster 33 000,-). 

Vår testbil koster 920.000 kroner. 
Da begynner det å svi en smule, når man tenker på at dette er innstegsversjonen. 

​ 
