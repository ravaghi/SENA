Trine – «Vi vandrar saman»
– 
Ikke så mange vet at Lava-legenden Svein Dag Hauge skrev denne opprinnelig på engelsk, men takk og lov for at han fikk oversatt denne perlen til mjukt og vart nynorsk i 1981, slik at Olav Stedje fikk sitt store gjennombrudd. 
Trine har briljert i kraftøvelsene tidligere i Stjernekamp – åpenbart i god form og med gode lunger for tiden – men her må hun vise seg fra sin mest nakne side. 
Og hun holder prikkfritt tilbake, kikker varmt inn i kamera og laminerer lørdagskosen i de tusen hjem. 
Låtens arrangement er noe traust, men her er det tross alt Trines innsats som skal vurderes. 
Og den er så sterk at eg trur me vandrar saman til finalen også, Trine! 
