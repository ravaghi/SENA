Plateanmeldelse:Billy Bragg - «Tooth & Nail» 

Protestsangeren protesterer for lite. 

Dårlige tider burde være gode nyheter for venstrevridde trubadurer som Bragg. 
Underlig da, at samfunnskritikken nok en gang må besørges av Woody Guthrie («I Ain't Got No Home», med god margin albumets beste melodi). 
Billy selv nøyer seg med moralisme av «én dag skal de få smake sin egen medisin»-typen, og skriver ellers mest om kjærlighet og lengsel. 

Dette siste er ikke dumt, sånn i utgangspunktet. 
Men varsellampene ringer når man ser at det er produsenten Joe Henry som har skrevet albumets beste tekst («Over You»). 
Dessuten: 
Hvor ble det av humoren og den britiske aksenten? 
Musikken er pen, amerikansk, velspilt, varm og forglemmelig. 

BESTE LÅT: 
«Over You» 

MORTEN STÅLE NILSEN 
