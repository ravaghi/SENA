Konklusjon & karakter
Tross et par minuser liker vi denne LCD-TVen. 

ViewSonicen kommer i butikken nå i midten av desember, og skal ha en veiledende pris på 23.436 inkludert moms. 
I praksis bør det derfor være mulig å få den noe rimeligere, konkurransen i flatTV-markedet er som kjent enorm. 

Sammenlignet med konkurrenten fra Fujitsu-Siemens er ViewSonicen et klart bedre valg. 
Av konkurrenter i noenlunde samme prisklasse er også Sharps 32-tommer et godt alternativ. 

Selv om den ikke når opp til Philips alternativ med ambilight, er TV-kvaliteten absolutt godkjent. 
ViewSonicen er i tillegg rundt 10.000 kroner billigere, og er alene om å friste med minnekortinngang i fronten. 
For de aller fleste av oss vil den også gjøre en god jobb som PC-skjerm. 
To scartinnganger, komponent, S-video og VGA og DVI til PC-bruk trekker også opp. 

På minussiden noterer vi at den mangler splitscreen på tekst-TVen, og at bilde-i-bilde mulighetene kunne vært bedre. 
Det er også synd at fjernkontrollen har fått et så billig utseende. 

Alt i alt: 
Vi kunne godt endt opp med denne TVen om vi skulle dratt i butikken nå. 
Det tar vi som et godt tegn. 

Oppgitte minispesifikasjoner: 

32-tommers LCD-TV. 
Det tilsvarer en synsflate på ca 82 cm målt diagonalt fra øverste høyre hjørne til nederste venste. 

Oppløsning på 1280/768 i 60 Hz. HDTV-kompatibel? 
Ja: 720P og 1080i. 
Lysstyrke = 550 cd/m2, kontrast = 600:1. 
Responstid = 18 ms 

Innganger. 
Bak: 
2 * scart (1 med RGB), 1 * komponent, 1* composite, 1 * S-video, VGA & DVI, PC-audio. 
Front: 
Minnekortinngang for CompactFlash, MS, SM og SD/MMC-kort. 

Oppgitte mål med høyttalere og bordstativ: 105,4 cm bredde, 62,3 cm høyde og 22 cm dyp. 
Vekt ca 22,5 kg 
