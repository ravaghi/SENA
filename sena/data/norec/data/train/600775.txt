Med løskrutt i cowboyland
Et gift par – vellykkede, ultramoderne forretningsmennesker bosatt i New York – er blitt separert. 

Han (Hugh Grant) er en lun, velmenende brite, hun (Sarah Jessica Parker) er en nevrotisk hakkespett, født og meislet ut av New York. 
De har en pliktmiddag sammen. 
Der blir de vitner til en forbrytelse. 
Dagen etter befinner de seg i westernstaten Wyoming, under nye navn og på hemmelig adresse, under statlig vitnebeskyttelse. 

Denne romantiske komedien er i beste fall småvarm, småfiks, småsjarmerende. 
Alt dét står den uforlignelige Hugh Grant for. 
Alt annet, både i regi, fremdrift og persontegning, er klisjeer av bedøvende likegyldighet. 
