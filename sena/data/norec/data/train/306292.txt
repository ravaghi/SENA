Klarer disse drillene til 800 kroner jobben?Vi har testet 

Én drill pekte seg spesielt ut. 

18V driller er selve tungvekterne blant drillene. 
Dette er verktøyet du tar frem når de tunge jobbene skal gjøres. 
Merkevaredriller i hobbysegmentet koster fra 1300 kroner og oppover. 
De vi har testet koster fra 800 kroner og nedover. 
Spørsmålet er om de gjør samme jobben. 

Vi har samlet 5 driller fra de store verktøy- og byggevarehusene: 
Biltema, Jula, Byggmakker, Clas Ohlson og Monter. 
Maskinene er varehusenes egne merker. 

Drillene 

Voltstyrke angir hvor kraftige drillene er. 

En drill på 18 volt skal være klar for grove bor, store hullsager og skruer i store dimensjoner. 
Da kan du skru bindingsverk, ta hull i veggen til ventilasjonsrør eller bygge platting. 

Batteriene og laderne skal være så gode at du kan jobbe kontinuerlig med to batterier. 
Ett batteri i drillen og ett i laderen. 

Vinneren 

Cocraft fra Clas Ohlson er vinneren med god margin. 
I dette selskapet får den en sekser. 
Dette er rett og slett en drill som minner om de du finner i langt høyere prisklasser. 

Drillene lenger ned på listen er helt ok, prisen tatt i betraktning, men det er en del å trekke for. 
De har ikke krefter nok, de klarer ikke store bor. 
I tillegg har noen av batteriene for kort brukstid, lang ladetid, eller begge deler. 
Det hjelper ikke at det står Lithium-ionbatteri med store bokstaver på esken, når det tar flere timer å lade det. 

Slik har vi testet 

Vi har tatt med oss to eksperter i denne testen: 
Kenneth Lesteberg er tømrer og jobber til daglig hos Veidekke. 
Lars Kvist er maskinmekaniker. 
Han driver salg og reparasjon av maskiner og verktøy hos Maskinservice Kvist i Vestby. 

Lesteberg har vurdert brukervennlighet og kapasitet, Kvist har vurdert byggekvaliteten. 

Når det kommer til brukervennlighet og kapasitet har vi sett på betjening, grep og balanse. 
Et godt grep med god gummiering gjør at drillen sitter godt i hånda selv om du blir svett. 
Knapper og brytere skal være enkle å betjene. 
Likeledes skal gir og momentinnstillinger gli lett i posisjon. 

Vi har boret hull med 22 mm flatbor i 48 mm konstruksjonsvirke for å sjekke brukstiden. 
Vi har også målt ladetiden på batteriene, men her er ikke indikatorsystemet helt konsistent på noen, så vi slet med å gjøre helt nøyaktige målinger på alle. 

For å finne ut hvor mye krefter det er i drillen har vi kjørt dem med hullsager i ulike størrelser. 
I tillegg er kapasiteten på selve chucken vurdert, hvor store bor klarer den å ta. 

Byggekvaliteten er vurdert ut i fra materialvalg, kjøling av motor, kvalitet på brytere, lagre og gir. 

Viktige momenter er god plastkvalitet med skikkelig finish. 
Kjølingen må ha god kapasitet og være konstruert slik at motoren ikke blir full av støv. 
Gir og lagre må være i skikkelig kvalitet slik at de tåler tung belastning. 

På laderne har vi vurdert dimensjonering og kjøling. 

Q-Tools drill oppladbar 18 volts li-ion hi-lo 

Drillen virker noe utdatert. 
Gammel teknologi på laderen, knotete plassering av knapper og vondt grep. 
Brukstiden er i nedre sjikt og den har ikke krefter til de store jobbene. 
Det er snaut med kjøling, og vi registrerte noe kast i chucken. 

Brukstid: 
28 hull 

Ladetid: 
90 min 

Kapasitet 83 mm hullsag: ok 

Kapasitet 140 mm hullsag: dårlig 

Kapasitet Chuck: 0,8-10 mm 

Pris: 599 

Biltema Drill og skrutrekker CD 18 

Drillen er lett og kompakt, men mangler samtidig litt på dreiemomentet. 
Den er også veldig trå når du skal velge moment. 
Batteriet gir helt grei brukstid. 
Drillen har vinklet grep, det kan sikkert være greit i mange situasjoner, men veldig slitsomt når du skal skru terrassebord. 

Brukstid: 
40 hull 

Ladetid: 
50 min 

Kapasitet 83 mm hullsag: 
Bra 

Kapasitet 140 mm hullsag: 
Helt på grensen 

Kapasitet Chuck: 1-10 mm 

Pris : 699 

Meec Borskrutrekker 18 V Li-Ion 

Drillen er bra, godt grep og god betjening, men den har noen mangler. 
Den er stor og kraftig å se til, har brukbart dreiemoment, men alt for kort brukstid. 
Her er den en av de dårligste i testen, så her bør større batteri stå på ønskelisten. 

Brukstid: 
24 hull 

Ladetid: 
55 min 

Kapasitet 83 mm hullsag: 
Bra 

Kapasitet 140 mm hullsag: 
Ok, men sliter litt. 

Kapasitet Chuck: 2-13 mm 

Bor-/Skrutrekker 18V FXA 

Drillen er en av de bedre i testen. 
Bra balanse og godt grep, men stor og tung. 
Maskinen virker solid og med krefter nok til de store jobbene. 
Ganske rask lader og best brukstid av alle. 

Brukstid: 
68 hull 

Ladetid: 
70 min 

Kapasitet 83 mm hullsag: 
Meget bra 

Kapasitet 140 mm hullsag: 
Ok 

Kapasitet Chuck: 2-13 mm 

Cocraft LXC DD18-2 drill 

Denne drillen er den eneste som etter vår mening kan menge seg med de halvproffe variantene til en langt høyere pris. 
Den har skikkelig kjøling, en stabil og god chuck med godt grep. 
Laderen virker godt dimensjonert og batteriet gir drillen god brukstid. 
Drillen utklasser også de andre på dreiemoment, dette er drillen for de tunge jobbene. 

Brukstid: 
56 hull 

Ladetid: 
35 min 

Klarer 83 mm hullsag: 
Meget bra 

Klarer 140 mm hullsag: 
Meget bra 

Kapasitet Chuck: 1,5-13,6 mm 

kr. 
809 
