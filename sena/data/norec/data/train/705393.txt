Randall Bramblett:Sørstatsmusikk som svinger 

Bramblett avdekker gamle røtter og hygger seg i studio. 

Randall Bramblett: 
"Juke joint at the edge of the world" (New West/Border) 

Randall Bramblett hadde planer om å bli prest, men inspirert av musikken til folk som James Taylor, Carole King og Bob Dylan valgte han heller å gå den veien. 
Han fikk jobb som studiomusiker og ga ut selv ut to plater midt på 70-tallet, før han konsentrerte seg om karrieren som sidemann. 

Multiinstrumentalisten Bramblett har jobbet med navn som Gregg Allman, Steve Winwood, B.J. Thomas, Elvin Bishop og Robbie Robertson. 
Det kom en ny plate fra ham på 80-tallet og to på 90-tallet, før han 2000-tallet har vært mer produktivt som soloartist. 
Neste år fyller Georgia-mannen 70 år, og her går han tilbake til sine gamle røtter med soul og dansbar r&b. 

Han bruker saksofonen sammen med tangentene og gitaren, på sanger påvirket av dem han har jobbet med gjennom årene. 
Strengt tatt er han en bedre musiker enn låtskriver, men Bramlett er en hyggelig fyr å lytte til. 

Beste spor: 
"I just don't have the time", "Since you're gone". 
