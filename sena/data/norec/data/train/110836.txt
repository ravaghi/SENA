Steve Earle:«I'll Never Get Out 
Of This World Alive» 

(New West / Playground) 

Bra. 
Men han pleide å være briljant. 

Earles forrige album med nye sanger var hans verste. 
Tiden er med andre ord inne for et «comeback»-forsøk med vår tids Don Was, T-Bone Burnett, med på laget. 

Earle er blitt kalt «countryens Springsteen». 
Og i likhet med Bruce' nyere plater skorter det ikke på vilje. 
Den sjarmerende sleivete Earle har «tatt seg sammen», og gjør litt av alt han kan: country, blues, keltisk folk. 
Men det er avgjørende forskjeller på konsentrasjon og inspirasjon. 

I 2011 lager Steve Earle plater fordi han kan, ikke fordi han føler seg beveget til å gjøre det. 
Trivelig, det. 
Litt trist også. 

BESTE LÅT: 
«This City» 

MORTEN STÅLE NILSEN 
