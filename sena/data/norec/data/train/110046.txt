Kosetime
Denne tre kvarter lange miksen av ulike tegnefilmer om spøkelset Laban er en enkel og grei kosetime for de aller minste. 

Vi er innom detaljer som å smugspise sjokoladeboller, monstre som romsterer om natta, småskumle flaggermus og andre sentrale elementer i et litt engstelig spøkelses hverdag. 
Det hele presentert gjennom små filmsnutter av vesle Anna og hennes redde onkel Lange. 

Intet av dette er særlig spennende eller utfordrende om du har passert barnehagestadiet. 
Egentlig er vel dette best egnet for barne-TV, men filmen har nok kosefaktor til å kunne være en liten krabats første møte med et stort lerret sett fra kinomørkets side. 
