Spillanmeldelse:«Super Mario Galaxy 2» 

«Super Mario Galaxy 2» er en fantastisk forlengelse av den klassiker-stemplede 2007-forgjengeren. 

Det er lett å se for seg en tungt pustende, krokrygget Mario med lua i hånden. 
Han har deltatt i over 200 spill siden han debuterte i «Donkey Kong» i 1981. 
Over 200! 
Nesten syv spill i året i gjennomsnitt! 

Ingen andre spillfigurer er i nærheten av samme frenetiske utgivelsesfrekvens. 
Men utrolig nok er vi på ingen måte lei av Mario. 

Og årsaken til den vedvarende populariteten er enkel: 
Nintendo verner om sin ikoniske galleonsfigur ved å plassere ham i glimrende spill. 
«Super Mario Galaxy 2», for eksempel. 

For alle som fryktet en tynn, forglemmelig suppe kokt på forkastede rester fra det fantastiske «Super Mario Galaxy», kan ta det helt med ro. 
«Super Mario Galaxy 2» er velduftende, kreativt utformet ferskvare komponert av kjærlige Nintendo-kokker. 

Det er naturlig nok mye som ligner. 
Det handler fremdeles om å navigere seg gjennom fantasirike verdener, om å overkomme finurlige feller og om å unnvike - og nedkjempe - hissige fiender. 

Men Nintendo har en unik evne til å gå løs på nye «Super Mario»-spill som om det var det første. 
Både ved å presentere nye, lekne, engasjerende og morsomme utfordringer for spillerne, og ved å introdusere presise blinkskudd av noen helt nye spillelementer. 

Method_Man: 
Dette spillet er jeg sikker på blir årets høydare for min del. 
Diskuter Super Mario Galaxy 2 her! 

Resultatet er at den puzzle- og plattformpregede jakten på de 120 gullstjernene bobler over av frisk skaperglede. 
Og det tar ikke lang tid før det deilige suget etter å sanke «bare én stjerne til» kommer krypende. 

Dermed etablerer «Super Mario Galaxy 2» seg som en mer enn verdig forlengelse av den fantastiske «Super Mario»-serien. 
En hårsbredd fra sekseren. 

PS: 
I salg fra fredag 11. juni. 
