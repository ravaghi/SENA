NY:Merrell Stormfront XCR Black 

Et bunnsolid kompromiss med enkelte unoter. 
Denne skoen er BMWs nye terrengmodell X3. 

LES OGSÅ: 

Merrell er en av flere produsenter av trekkingsko som nå satser på levere løpesko til terrengbruk. 

Dette gjøres med vekslende hell. 
Stormfront er blant de mer vellykkede vi har prøvd. 

Skoens hoveddeler: 

Mellomsåle: 
Hælen består av Merrells Air Cushion-system, som er et gassbasert kammer under hælen. 
EVA i forfoten. 
En stabiliserende kile skal motvirke noe overpronasjon. 

Støtdemping av videreutviklet EVA. 

Overdelen, som er nesten uten sømmer, har en tynn Gore-Tex-membran av den pustende XCR-typen festet til et meget slitesterkt nylonmateriale. 
Gummi er trukket opp over tærne for å gi beskyttelse. 

Støtdemping bak/foran: 
Støtdempingen i disse skoene er solid og mer enn nok for rolig løping også på asfalt. 
Det Air-baserte systemet i hælen gir ikke en så myk demping som i Nikes Air-sko. 

Testerne var ikke i tvil: 
Er du en lettvekter som vanligvis løper i lettvektssko, vil du antagelig synes at dempingen i disse skoene er litt for hard. 
Følelsen er noe av den samme som med Saucony Grid Omni. 

Veier du mer enn 75 kilo, får du en helt annet og bedre tur med skoene. 

Aller best fungerte de på grus- og skogsveier. 
På svære stier var de middels gode, men de har vel mye demping til å fungere optimalt på små stier og samt i lyng og mose. 

Effektivitet/fartsfølelse: 
Fartsfølelsen er altså ikke på topp for lettere løpere. 
Støtdempingen er så solid at når dempeeffekten fra mykt terrengunderlag kommer i tillegg, går det ut over effektiviteten. 

Likevel taler en faktor til skoenes fordel. 
Dempingen i forfoten består av kun EVA, og er ikke så hard som under hælen. 

Dermed blir frasparket bedre enn det kunne ha blitt. 

Stabilitet/passform: 
Skoene er noe smale. 
Dette, kombinert med den tykke dempingen under hælen, gjør at hælen sitter høyt på en smal sokkel. 

Det gir en viss fare for ankelvrikk. 
Testløper A sa det slik: 
- Høye hæler gjør seg ikke så godt på ujevnt skogsunderlag. 

På hardere grusveier vil dette ikke være et problem. 

Lesten virket ved første møte noe stiv, men etter at par turer med skoene var lesten blitt mykere. 

- Da var skoene fleksible og medgjørlige når de skulle være det, sa testløper B. 

- Flotte sko når man starter på asfalt, så grusvei, sti og kanskje passering av vått underlag - alt på samme løpetur, mente testløper C. 

Likevel er Merrell Stormfront ikke fullt så fleksibel som som andre terrengsko vi har testet. 
Adidas Response TR9 er for eksempel hakket mer medgjørlig i terreng enn disse skoene. 

Adidas-modellen har dog ikke Gore-Tex-membran, som er hovedgrunnen til at fleksibiliteten lider en smule. 

Gore-Tex har en annen bivirkning, som både kan være positiv og negativ. 
Skoene blir tette og temperaturen innvendig blir høy. 

Om sommeren kan dette være unbehagelig, mens det om vinteren gjør at du ikke fryser. 

Sålegrep asfalt/grus: 
Blant skoenes sterkeste kort er grepet om underlaget. 
De sitter suverent både på asfalt, grus, løs jord og sleipe trerøtter. 

Merrell har bred erfaring med dette fra sine trekking- og fjellsko, og det merkes. 

Vekt: 355 gram er midt på treet når det gjelder vekt, men noe mer enn enkelte andre terrengsko veier. 

Grunnen er nok i hovedsak den Gore-Tex-baserte overdelen. 
Få Gore-Tex-sko veier under 350 gram. 

Når det er sagt, veier skoene mindre enn de fleste stabilitets- og overpronasjonssko på markedet. 
Og det er ikke verst med Gore-Tex og det hele. 

Utseende: 
- De oser adventure, sa testløper A og smilte med adrenalin i blikket. 
Skoenes svarte finish er tiltalende for mange, og gjør dessuten at skoene skiller seg ut fra den hvite horden av løpesko som ellers dominerer. 

Konklusjon/løpsfølelse: 
Merrell har med dette laget en god sko som antagelig holder helt til Dakar. 
Den er en arbeidshest i terrenget og en killer om høsten og vinteren. 
Men stiv overdel og høy hæl trekker litt ned. 
