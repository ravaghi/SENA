Allrounderen
Arif gjør sin ting godt - uavhengig om det er raplåter eller pop. 

Litt pop? 
Null stress. 
"Alene", en av årets aller sterkeste låter (spør du meg), treffer en sjelden vibe uavhengig årstid. 
Litt rap? 
Klart det. 
"BBB" med kompis Unge Ferrari går hardere enn skuddene til Ada Hegerberg. 
Arif har bestemt seg for å gjøre begge deler og det er helt greit. 

Allsidighet er ikke udelt positivt, såpass vet vi. 
Men Arif har ferdighetene, og som tidligere nevnt ved en annen anledning, sterk nok personlighet til å balansere mellom tung sørstatsrap a la "8Ball" og fjærende poplåter som han gjør med "AV&PÅ", brygget av Filip Kollsete, 50 prosent av Loveless. 

Han kan og behersker jo begge deler. 

❤️ Elsker ❤️ 

En låt på sin rap-ting, en annen låt på sin pop-ting. 
Arif sprer vingene sine, i denne omgangen på den sistnevnte biten. 
På "AV&PÅ" beskrives et destruktivt forhold over en pen pop/r&b-ish produksjon med nikk til 90-tallet samtidig som den er kontemporær, og det er gøy at Arif leker seg med rap og sang om hverandre - uten at Drake-følelsen sparker inn. 

? 
Elsker ikke ? 

Den er ikke umiddelbar, men "AV&PÅ" vokser seg stadig større. 
Med litt tålmodighet kan det fort vise seg at sporet blir en låt man vender tilbake til oftere enn det man skulle tro etter første gjennomlytting 
