Janove jobbet hardt, men lyktes ikke helt
Det ble en vanskelig dag på jobben for Janove. 

Janove Ottesen har kanskje ikke nådd samme status som gode, gamle Kaizers Orchestra i sine glansdager, men han er et stykke på vei. 
Forventningene er det lite å utsette på når han går på scenen på Bastionen noe over syv tirsdag kveld. 

Men denne kvelden får han likevel ingenting gratis. 
Kanskje er ikke publikum på Bastionen blant den største fansen. 
Muligens er heller ikke de to soloalbumene han har gitt ut helt allemannseie. 
For responsen er merkelig laber den første halvtimen. 

Strengt tatt er det lite å utsette på bandet. 
Det låter tett, variert og samspilt. 
Janove hopper, smådanser og flørter med publikum det han er god for. 
Virkelig jobber for honoraret. 
Men det tar merkelig nok liksom aldri av. 
Uten at Janove er å klandre. 

Først da den gamle Kaizerkompisen Geir Zahl og Onkl P. kommer på scenen mot slutten blir det for alvor litt liv i publikum. 

Men dessverre ikke nok til helt å berge kvelden. 
