Læreren fra helvete
Umorsomme komedier kan fra tid til annen høres morsomme ut, ut fra beskrivelse. 
Vi får likevel ta sjansen: 

Cameron Diaz er lærerinnen fra helvete, som bryr seg nada om elevene, enda mindre om kollegene; røyker pot, banner friskt, knuller rundt og drikker seg full mens hun venter på nye pupper og en rik nok ektemann. 

Fælt kan være morsomt. 
Denne filmen er det ikke, fordi hovedpersonen verken har stil eller hjerte eller sjarm eller vidd. 
Hun er bare en irriterende drittsekk, som forsømmer alle. 

En av filmens store, store brister, er den mangel på i det minste ørlite logikk. 
Hvordan en lærer som Diaz i det hele tatt blir godtatt som lærer gjennom ikke bare ett - men hele to år, hører med til dette. 

Ok: 
Det er en film og derfor løgn og forbannet dikt. 
Et visst monn av sannsynlighet ville likevel ikke skadet. 
Og en systematisk barnemishandler hører ikke hjemme noe steds. 

Et par av birollene trekker likevel opp: 
Lucy Punch, for eksempel, som er selveste djevelen i prektighetsforkledning; godt! 

En scene er dog verd å få med seg: 
Diaz med heftig tørrsex med gamlekjæresten Justin Timberlake! 

Timberlake har dog ikke noen fremskutt plass, her. 
Han er sørgelig misbrukt som idealistisk dydsmønter, dog en potensielt søkkrik arving, og derfor interessant som ektemakeemne for Diaz 
