Den kjølige sensommeren
Hugo Manuel, alias Chad Valley, holder hus i Oxford og spiller hva britene kaller chillwave – noe som betyr døsige melodier, 80-tallssynther, lo-fi og drømmende lydsløyfer. 
2008 var året da bølgen traff oss for fullt, men Manuel holder liv i den ved hjelp av gjester som Twin Shadow, Glasser, Jack Goldstein, El Perro Del Mar, Totally Enormous Extinct Dinosaurs, Active Child og norske Anne Lise Frøkedal (Harrys Gym, I Was A King). 
Sistnevnte er den eneste som får hele vokalen på sitt kutt, og det takler hun med sedvanlig styrke. 

Det tar en stund før debutanten Manuel fester grepet, men etter hvert siger følelsen av de siste sommerdagene inn. 
Noe killerkutt finner du ikke, men det hele er vemodig vakkert. 

Beste spor: 
"Fall 4 U", My girl", "Young hunger", "Fathering/Mothering". 
