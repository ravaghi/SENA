Willis & co x 2
Det meste Bruce Willis gjør for tiden, likner svært på noe Bruce Willis gjorde før i tiden. 

HANDLER OM: 
I fremtiden er alt og alle perfekte. 
Det skyldes én ting: 
Feilbarlige og forfalne mennesker kan sitte hjemme og styre deres perfekte personlgie robot ute i den «virkelige» verden, der alle er vakre, velformede, smittefrie og lykkelige. 
Men det går, selvfølgelig galt. 
Og dét fra den dagen et nyoppfunnet våpen ikke bare tar livet av roboten - men også dens vertsmenneske. 

FBI v/ robot-Bruce tar saken... 

DOM: 
Opplegget er faktisk interessant! 
Dette er på en måte spill-realiteten tatt ut til det ekstreme. 
Med stil. 

Problemet er innholdet. 
At Bruce Willis spiller som en robot, er OK så lenge han er en robot. 
Når han tvinges ut på gata som den etter hvert aldrende actionhelten han vitterlig er, ser han ut som han alltid har gjort. 
Bare litt smalere i øynene, litt mer skallet, litt mindre fandenivoldsk, litt mer sentimental. 
Men like blodig oppbanket. 

Det stopper liksom der. 

JON SELÅS 
