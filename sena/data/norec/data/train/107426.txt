Backstreet Boys:«Never Gone» 

(Jive / Sony BMG) 

Sympatisk gjenhør med verdens fremste boyband - Backstreet's back! 

Backstreet Boys er blitt voksne, men oppskriften er den samme som førte gutta til topps på verdens hitlister i siste halvdel av nittitallet; store, gjerne pompøse poplåter avlevert med patos og intensitet. 
Det er fremdeles skammelig kommersielt, selv om singlen «Incomplete» faktisk vitnet om litt mer dybde enn i forrige del av karrieren. 
Denne dybden mangler imidlertid utover på albumet, selv om platen er stinn av overraskende gode - men ufarlige - poplåter uten påtrengende stor klisse-faktor, heldigvis. 
Sanger som Max Martins «Just Want You To Know» og «Weird World» er umulig å mislike, mens «My Beautiful Woman» kanskje er det mest groovy disse gutta noen gang har gjort. 
Jeg tenker vi sier vel blåst, jeg! 
