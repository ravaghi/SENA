Med Coldplay som kakebunn og Foo Fighters som fyll
Og Kanye West som marsipanlokk. 
Kort sagt: 
Fun! 

ALBUM: 
Forestill deg at du lager bløtkake, dobbelt sukkerbrød, krem, jordbær, hele sulamitten. 

Som kakebunn bruker du Coldplay. 
Fra RIMI, så smaken blir ikke fullt så popgenial, men skitt au. 

Deretter smøres Foo Fighters huggærne rockenergi tjukt på, før du smeller på topplokket: 
Kanye West, hans overdådige lydbilde og fisteltutende vocoder. 

Jordbær: 
Queen. 
Gelétopper: Lion King. 

Og der har du det: 
New York-trioens andre album. 

Overlesset Marie Antoinette-rock, like absurd som akutt likandes. 

Og selv om låtene kan ta underlige, ja av og til ganske smakløse vendinger, er selve melodiene så jublende fengende, så fullstendig grenseløse, at man bare må gi seg ende over. 
Fun! 
