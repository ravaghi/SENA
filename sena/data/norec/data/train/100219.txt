Supergrass
Rock (Parlophone/EMI) Britpop-pensjonister på mimretur. 

Britpopens mest hårete yndlinger taklet i sin tid overgangen fra ungdommelig overmot til ung modenhet svært godt {lcub}dash{rcub} det skjedde gradvis i løpet av bandets tre første plater, som alle var flotte. 
Men på denne siden av årtusenskiftet har Oxford-kvartetten slitt med å finne sin plass i popuniverset. 

Det er noe grått og retningsløst ved «Diamond Hoo Ha» også. 
Pop-perlen «Rebel In You» og det tungtrockende åpningssporet har gnistrende glimt av gammel storhet, men de blir ganske alene når regningen skal gjøres opp. 
Supergrass hadde i sin tid både stor spennvidde og en klart definert personlighet; her høres det ut som om de jakter på noe de ikke helt hva er, og det virker ikke som om de finner det heller. 

Kanskje det er best å klippe håret og få seg en jobb, når alt kommer til alt. 

ANBEFALTE KJØP: 
«Diamond Hoo Ha Man», «Rebel In You», «Whiskey & Green Tea» 

THOMAS TALSETH 
