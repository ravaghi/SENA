Ethan Hawke oppdager Djevelen
Det beste man kan si om denne grøsseren er at man etter hvert blir ganske stressa av at familien har en unge med søvnproblemer, pappa drikker mens han ser smalfilm, mor klager og dessuten finnes det en djevel i hagen. 

«Sinister»: 
Amerikansk grøsser. 
2012. 
1 time, 50 minutter.15 år. 
Regi: 
Scott Derrickson. 
Med: 
Ethan Hawke, Juliet Rylance, James Ransone. 

Husker du Ethan Hawke? 
Ikke? 
Han pleide å være en pen guttmed hornhinne av fløyel og sjel som en forkjøla hamster, og han vimsa rundt iParis nattestid og praktiserte verbal lettsindighet som forspill. 
I likhet medde fleste andre er Hawke blitt et sted mellom 40 og 68 år, og nå spiller hanbekymra pappa for en familie som aldri skulle ha forlatt den opprinnelige heimen.La det være et motto for denne helga: 
Aldri gå noe sted. 

I «Sinister» spiller han feira dokukrim-forfatter som ikkeklarer å leve opp til suksessene sine, og derfor flytter han, ei oppgitt koneog to mismodige barn inn i et hus der hel familie ble hengt i trærne av enusynlig figur som likevel er tilgjengelig på super 8 og likner Guy Fawkes. 

Alle mordene som Hawke skal finne ut av, er på smalfilm, handrikker whisky som en reisende sportsjournalist og bekymrer seg avlangt mensnatta steller seg til med slanger og skorpioner og antakelig døde hunder sombrumler i hagen. 
Egentlig er handlingen ganske nifs. 
Jeg må innrømme at jegbekymrer meg mest for hvordan det skal gå med ekteskapet hans, men det finnessikkert også filmseere som engasjerer seg i mulighetene for at den armefamilien skal bli varig desimert. 

Den gode ideen i denne avventende grøsseren er en intenstivrig lokal politimann som forsøker å bli nevnt i den nye boka. 
Han erunderholdende. 
Det er også et sleipt påfunn at den lille ungen Trevor går isøvne og har mareritt og skriker i natten som en fortapt burkylling. 
EthanHawke er egentlig ikke underholdende, men jurovekkende, og du blir overraska etterpåda du oppdager at historien sitter igjen i kroppen. 
