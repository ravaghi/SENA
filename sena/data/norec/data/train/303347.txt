Sårt, men surt
How To Dress Well har svak stemme og gode låter. 

ALBUM: 
Hipster-R&B;, PBR&B; og alternativ R&B; - kjært barn har som kjent mange navn, men hovedfaktoren som samler de senere årenes nye og eksperimentelle R&B;, er at den først og fremst frir til lyttere som synes tradisjonell R&B; blir litt for...vel, «urbant». 

En av artistene som kanskje best eksemplifiserer trenden er amerikanske Tom «How To Dress Well» Krell, som med sin blanding av drømmende lo-fi og sårbar vokal har blitt en gavepakke for trendstyrende musikkmedier som Pitchfork og Stereogum. 

Men der den kritikerroste 2010-debuten «Love Remains» og oppfølgeren «Total Loss» gjemte bort Krells mildt sagt svake stemme i en pretensiøs grøt av klang og andre effekter, er det nye og langt mer crossoverklare tredjealbumet «What Is This Heart?» like ærlig i uttrykket som artistens tekster - noe som blottlegger de vokale og melodiøse manglene på en relativt nådeløs måte. 

Og for en R&B-purist; som undertegnede blir dette vanskelig å se forbi i lengden. 
