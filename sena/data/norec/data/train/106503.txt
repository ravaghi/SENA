Beck «The Information»
(Interscope / Universal) 

Klassisk lappeteppe à la Beck 

«The Information» åpner svært lovende, og et øyeblikk tror vi at slacker-rockeren Beck fra «Loser»-tiden - med andre ord på sitt beste - er tilbake, men den gang ei. 
Faktisk forsvinner Beck etter hvert mer og mer inn i bakgrunnen og overlater lydbildet til sin produsent Nigel Godrich (Radiohead) og hans detaljrike, elektroniske stemninger. 
Godrich sørger riktignok for at lytteren holder seg fokusert hele veien - her dukker det stadig opp fiffige arrangementer - men groove-basisen hos Beck er med et par unntak fullstendig overskygget til fordel for Godrichs ivrige og hippe produsentfingre. 
På en låt som «Strange Apparition» får han Beck til å høres ut som Robbie Williams i The Band-arrangement, uten at dere nødvendigvis skal oppfatte det som en anbefalt genistrek. 
«The Information» må anses som en liten skuffelse. 

ANBEFALTE KJØP: 
«Elevator Music», «Cellphone's Dead» og «Dark Star». 
