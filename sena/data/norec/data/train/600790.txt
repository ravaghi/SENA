En reise fra angst
Peru 2009 
** 

Regi og manus: Claudia Llosa 

Skuespillere: Magaly Solier. 
Susi Sanchez. 
Efraín Solis. 
Marino Ballón. 

Sensur: 
Tillatt for alle 

Hovedpersonen i ”Faustas perler” er Fausta, en ung kvinne med mye angst i seg. 
Angst for omgivelsene: hun må følges hjem, er redd for å gå i lange trapper alene. 
Slike ting. 

Hennes nære familie sier hun har fått ”Fryktens melk” i seg: 
Moren opplevde grusomheter mens hun gikk gravid med henne under terroren på 1980-tallet. 

Filmen er om hennes langsomme og smertelige frigjøring fra angsten, mot en tilstand der hun kan åpne seg, hvor hun kan møte hverdag på en ny måte. 

Denne reisen er skapt gjennom poetiske bilder og billedrekker, så váre som lyden av ”uroer”, nett overdryssset av en fin symbolikk. 
Samtidig viser disse bildene/billedrekkene poengterte linjer og utdrag av dagens Peru. 

En perle! 
