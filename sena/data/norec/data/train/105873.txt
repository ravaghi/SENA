Ace Of Base:«Platinum & Gold» 

(Warner) 

Bemerkelsesverdig hva som kan tilgis i etterpåklokskapens duse lys. 

Ace Of Base var forhatte greier i første halvdel av nittitallet. 
Selv i sitt hjemland. 
De kom jo fra Göteborg, landets harry «second city». 
Som sagt, forhatte av «alle». 
Bortsett fra de, øh, 30 millionene som kjøpte albumene deres, selvsagt. 

I dag er det noe smått tiltalende hjemmesnekret ved kvartettens naivistiske russebuss-europop. 
Noe nesten anti-ABBAsk. 
Der sistnevnte var supersofistikerte arrangementsmestere, var Ace Of Base glade amatører. 
Der ABBA hadde to glitrende vokalister, hadde Ace Of Base eksakt ingen. 

Ingen trenger disk nummer to her; 14 utslettfremkallende remikser. 
Men husk! 
«Life is demanding/Without understanding». 

BESTE LÅT: 
«The Sign» 
