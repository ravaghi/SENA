Elite Foto (www.elitefoto.no)
Elite Foto var nok en gang blant de raskeste med å returnere bildene, og har gjort fremskritt med hensyn til kvaliteten. 
Men dette er ikke førstevalget - spesielt ikke dersom du er opptatt av økonomi. 

Elite Foto tilbyr et eget overføringsprogram som du installerer på PCen. 
Her får du mange funksjoner for hånden, både når det gjelder beskjæring av bildene og forskjellige måter å sortere og dele. 
Det kan imidlertid kanskje virke noe rotete i starten, og det er litt mange steg i overføringsprosessen. 

Du kan også overføre via nettleseren både ved hjelp av JAVA og HTML. 
Sistnevnte krever at du markerer ett og ett bilde om gangen, og brukes derfor kun i nødtilfeller. 

Som forrige gang var Elite blant de aller raskeste med å returnere bildene. 
Allerede tre dager etter vi sendte inn de digitale kopiene, lå papirbildene i postkassa vår, sammen med bildene fra FotoKnudsen, Preus og Eurofoto. 
Bildene kom i en godt stivet konvolutt. 

Det er gledelig å se at Elite Foto har gjort fremskritt med hensyn til kvaliteten denne gangen, forrige gang hadde vi en del innvendinger. 
Fortsatt er det litt store variasjoner, og enkelte bilder er blitt for mørke, andre har fått kraftig rødstikk. 
Se for øvrig bildeeksemplene. 

Det største ankepunktet mot Elite Foto er imidlertid prisen, de er i særklasse dyrest i ved fremkalling av 50 bilder eller mer, dersom du ønsker bildene levert i postkassen. 
Du kan riktignok spare deg for portoen dersom du bor i nærheten av en Elite Foto-butikk, og kan hente bildene der. 

Tilbake til testoversikten 
