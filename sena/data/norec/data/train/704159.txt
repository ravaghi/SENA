Anonym mann fra Amsterdam?
The Child of Lov er visstnok en 25-årig nederlender. 
Resten holdes skjult, men i våre infodager må vel identiteten snart sprekke – hvis ikke alt er en bløff. 
Debutsinglen "Heal" vakte uansett oppsikt før jul. 
Det hjelper også å ha Damon Albarn (Blur) med, mens andre bidragsytere på albumet er Daniel "Doom" Dumile og Stephen "Thundercat" Bruner. 
Samtidig ligger det mye Prince i rillene, mens "Heal" også trekker veksler på salige James Brown. 
Plateselskapet kaller ham en moderne soulman og en gjenoppliver av fønken, og det er betegnende nok. 
Lydbildet tilhører dagen i dag, mens røttene går 40-50 år tilbake. 
En tøff blanding, det hele. 

NB: 
Platens slippdato er satt til 6. mai. 
Her skal det bygges opp en skikkelig hype først! 
[Varm opp på Youtube.](http://www.youtube.com/watch?v=OiBM8KZVHyI) 

Beste spor: 
"One day", "Fly", "Warrior". 
