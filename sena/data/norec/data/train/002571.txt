Mystisk $til
Rapgruppen Yoguttene når ut til publikum med en jovial innstilling og stramme trapbeats. 

Om man ikke har sjekket ut låtmaterialet til Onge Anka, Jenny Skavland, Idol Tone og ikke minst Handerre Linni, som utgjør Yoguttene, er det fort gjort å tenke at dette er en gjeng gjøglere. 
Det stemmer for så vidt, men forskjellen er at kvartetten gjøgler med stil. 
Et internettfenomen som lever opp til hypen, om du vil. 

Det går relativt hardt for seg på P3 Annex. 
Karene har også ved tidligere anledninger bevist at de kan spille opp til fest, konserten i kjelleren til klubben Jaeger er fortsatt friskt i minne. 
De får med seg publikum denne gangen også: 
Rusa på livet og at de faktisk har muligheten til å opptre, snakke om fred og fortelle hvor fete de er over formidable trapbeats er lik livfullt opplegg. 

Når kvartetten, for anledningen uten Onge Anka i kveld, er samlet på scenen skal det mye til for å unngå at karene kan det med scenetekke. 
Den mystiske stilen, med tanke på at fjesene er tildekt, skaper ingen distanse til publikum. 
Det er upåklagelig stemning når for eksempel "Dol$e Gabana" og "Dino$aurer" spilt opp, og atmosfæren blir ikke svakere utover den tilmålte halvtimen rapagastene har til rådighet. 

Et par, tre konfetti-rør smelles på scenen. 
Akkurat nok til å understreke noe av essensen til Yoguttene: 
Banalt og scenisk. 
Også må vi ikke glemme bassen. 
Masse bass. 
Mer trenger man nødvendigvis ikke. 
