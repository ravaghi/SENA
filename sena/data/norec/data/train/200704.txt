Dumper prisen på populær minibærbar
Nå får du Acer Aspire One med XP og 160 GB harddisk til 1995 kroner. 

Nettbutikken PS.no har fått tilgang til et parti med mer enn 1400 bærbare mini-PCer av typen Acer Aspire One, som de selger til under 2000 kroner. 
Det er første gang en bærbar PC med harddisk og Windows XP selges til så lav pris i Norge. 

Normalprisen på denne modellen er 2995 kroner, og tilbudet gjelder i følge Petter Aaland hos PS.no til 3. mai, eller så lenge lageret rekker. 

De PC-ene som har vært tilgjengelig så langt i prisklassen, har som regel vært utstyrt med Linux og små SSD-disker i stedet for harddisk. 

Kurante spesifikasjoner 

Acer Aspire One er blant de mest solgte minibærbare i Norge. 
Maskinen som PS nå slakter prisen på, veier knappe 1 kg. 

Den er utstyrt med en Intel Atom 270-prosessor, 8,9-tommers skjerm med oppløsning 1024 x 600 piksler, 1 GB minne, 160 GB harddisk, webkamera, trådløst nettverk (B og G), samt 3-cellers Li-ion-batteri, 3 stk USB-porter og minnekortleser. 
Windows XP Home edition er ferdig installert. 

DinSide Data stiftet bekjentskap med modellen i vinter i forbindelse med samletest av 8 minibærbare som vi gjorde for TV2 Hjelper Deg. 
Da gav vi den terningkast 4. 
På det tidspunktet kostet den for øvrig veiledende 3600 kroner. 

Her er vår oppsummering: 
