Joddski:«Krig & Kjærlighet» 

Gjennomført, morsomt og mørkt fra Bodø-helten. 

«Korslaget»-Joddski er muligens snart voksen, men har beholdt barnet i seg nok til å balansere det smarte, humoristiske og drøye. 
«Krig & Kjærlighet» er et variert album både hva tematikk og musikk angår. 

Det beveger seg fra rap over knallharde beats til allsang og varme reggaerytmer, alt med nordnorsk sjel og Joddskis småfrekke, kreative bruk av vårt vokabular. 

Med seg har han en rekke talentfulle gjester, deriblant RSP på «Skru det opp», John Olav Nilsen, Lars Vaular, Ida Maria og selveste Michael Krohn på tittelsporet. 
En deilig rappkjeftet dose bygd og bannskap. 

BESTE LÅT: 
«Skru det opp» 
