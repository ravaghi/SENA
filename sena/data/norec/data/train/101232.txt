Filmanmeldelse:Lekne ryddegutter 

Som naturens lekne ryddegutter utfordrer brødrene Wegge Bjørnøyas mektige landskap. 

Inge, Markus og Håkon er tre brødre med drømmer og tiltakslyst i ekstremklassen. 
Høye bølger, stupbratte fjellsider, bevegelse på line; det meste som kan gi adrenalinkick for ivrige karer utgjør deres hverdagsliv. 

Det resulterte i en to måneder tur til værharde Bjørnøya, der gutta har plantet sine opplevelser til en underholdende og spektakulær film. 
Stundom er resultatet både rufsete og keitete. 
Men driven og energien er riktig smittsom. 

Dette er spretne og lekne øko-entusiaster som i sitt tilsynelatende egotripp-mål, har klare tanker om miljø og kloden vi lever på. 
Og de gjør noe med det. 
Som for eksempel å samle inn mat til to måneders forbruk i containere, og som å ruske sammen all søppel de finner på Bjørnøyas strender og stable det sammen. 

Det er så flinkt gjort at det nesten er overdrevet, men for disse gutta er dette en realitet de tar med avslappet alvor. 

Iskald surfing og spenstig snowboardkjøring gir solide visuelle kicks. 
Guttas barnlige glede over naturens krefter og utfordringer veksler mellom det naive og det handlekraftige. 
At en av dem har en kjæreste hjemme som har komplikasjoner på grunn av graviditet, gjør at gutta må revurdere sine planer. 
Ansvar og selvrealisering står i kontrast, og det belyses på en ærlig og oppriktig måte. 
Disse gutta på tur er dagens representanter for den norske dragning mot isødet og urørt natur. 

Brødrene Inge, Håkon og Markus Wegge er filmaktuelle med dokumentarfilmen «Bjørnøya». 
Da de skulle gå på line over Youngstorget i Oslo gikk det ikke helt etter planen. 
