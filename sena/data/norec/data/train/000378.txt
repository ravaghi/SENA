GTA IV
Brutalt og genialt. 

Gjennom dine hender, tar du over livet til Niko. 
En litt tarvelig småkriminell bastard, som etter å ha kommet i klem med mafiaen bestemmer seg for å ta turen til sin styrtrike fetter i USA. 

Total kontroll 

Etter kort tid innser du at fetter Roman er en liten lystløgner, som virkelig trenger en hard hånd til å få kontroll på livet. 
En hard hånd som kan slå, stikke og skyte. 

Og det er her du, starter å manøvringen gjennom Liberty City sin underverden. 
Det blir ikke lett, men det blir morro. 

Rockstar Games, altså de som har laget spillet, har ikke spart på noe. 
Dette spillet er laget på deres premisser, og at dette er en gjeng som virkelig ikke ville gi ut noe før det var ferdig, gjør GTA4 til en kvalitetsopplevelse. 

Gjennomarbeidet 

Alt fra DJene som spiller på radiostasjonene i bilen du kjører, som inkluderer blant annet Iggy Pop, til bevegelsene til menneskene gjennomført. 
Lyssettingen er realistisk og forskjellen mellom natt og dag er dramatisk. 
Ansiktstrekk hos karakterene klarer å gi meg en så stor troverdighet at jeg tror jeg ser en film i stedet for et spill til tider. 

Jeg mener med andre ord at lyd og bilde er helt fantastisk. 

Grensesnittet er veldig likt forgjengerne. 
Styringen er fin, med realistiske bevegelser på vår venn Niko. 
Bilkjøring er blitt litt vanskeligere siden sist, bilene er mer realistiske på både styring og oppførsel. 
De brenner ikke helt plutselig opp og eksploderer om de havner på taket. 

Mange små detaljer som stiger, muligheten til å hoppe fra hustak til hustak og mer gir spillet en utforskende kvalitet. 
Det beste av alt er at du kan i bilmodus skru på såkalt kinokamera, så det virkelig ser ut som en actionfilm. 
Et lite knappetrykk til gir det slowmotion og pakken er komplett. 

Voksent spill 

Spillet har fått 18-års aldersgrense, og det med god grunn. 
Volden er realistisk, usminket og rå. 

Henrettelser, umotivert vold og særdeles uansvarlig bilkjøring er bare noen av ingrediensene. 
På en annen side er det ikke verre enn noe vi kan se på TV og film, det er like lett å kjøpe seg Saw på DVD som det er å få tak i GTA4. 

Aldersgrensen er der for en grunn, og jeg håper at butikker tar den alvorlig. 
Spillvold blir ufarliggjort på lik linje som videovolden ble på tidlig 80-tall, men det betyr ikke at alle skal få spille det de vil. 
Dette er rått og brutalt. 

Stor opplevelse 

I GTA4 får du en opplevelse du sent vil glemme, bli med Niko til en undergrunnsverden av kriminalitet, vold og alt som følger med. 
Karakterene er ypperlig laget, stemmene likeså. 
Grafikken er på toppnivå, og detaljrikheten er enorm. 
Spillverdenen er som en sandkasse du kan leke deg i til evig tid, og kjeder du deg kan du ta med kjærsten din på bowling 
