Tweet:«It's Me Again» 

(Atlantic / Warner) 

Har ikke lenger overraskelsesmomentet med seg. 

Det er tre år siden 34 år gamle Charlene «Tweet» Keys solodebuterte med flotte «Southern Hummingbird», etter at Missy «Misdemeanor» Elliott noe tidligere hadde reddet Tweet Keys fra å drikke seg fra dette livet. 
Derfor ble debuten sjeldent selvutleverende, men også en musikalsk triumfferd med god hjelp fra Missy og Timbaland. 
Missy er fremdeles her, det samme er Tweets tidvis litt for søtladne sanger av personlig og privat karakter (hun synger til og med duett med sin femten år gamle datter), men til tross for deilig, myk soulstemme strever Tweet denne gangen med å gi uttrykket sitt den tilleggsdimensjonen som må til for å hevde seg i en allerede overbefolket amerikansk urban soul-genre. 
