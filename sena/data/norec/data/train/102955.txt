Leif & The Future:«Songs Of Youth» 

(Brilliance) 

Leif & fortiden. 
Bergenseren Leif Ivar Haaland er 34, med andre ord en relativt tilårskommen platedebutant. 

Som tittelen mer enn antyder er det heller ikke nåtiden han er mest opptatt av - og albumet er da også en oppvisning i hvordan man kanaliserer sin gamle, høyt elskede platesamling inn i eget virke. 

Det er den dunkle siden av åttitallet Haaland håndterer 
- New Order-bass, The Cure-gitarer og krisp synth er hovedingrediensene. 

Melodiene og lydbildet flørter hele tiden med det grandiose, via kløktig bruk av luft og ekko. 
Fyren synger bra, og symbiosen mellom strenger og tangenter sitter stort sett som støpt. 

Aberet er at Leif & The Future primært føles som et tributeband. 

BESTE LÅT: 
«You Like It Better» 
THOMAS TALSETH 
