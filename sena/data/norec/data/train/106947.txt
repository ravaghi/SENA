Ray Davies:«Other People's Lives» 

(V2) 

Strengt tatt Kinks-sjefens første soloplate. 

Ray Davies sier det selv i innercoveret: 
Hele livet har han brukt til å skrive sanger for The Kinks, og at dette er hans første soloskive. 
Slik høres det også ut. 
Davies er fremdeles brite så det holder, men det låter utrolig nok amerikansk på flere av sporene her på grunn av gitarrock-basisen. 

Davies har dessuten lagt seg til en langt mer nøytral stemme enn den sleivete nasalvokalen som er Kinks-varemerket. 
Likevel er det når vi gjenkjenner Davies at han er best; han flørter med «Lola»-introen på «All She Wrote» og påfølgende «Creatures Of Little Faith» er en flott arrangert pop-perle av beste Kinks-kaliber. 

«Other People's Lives» er en litt ujevn plate fra en gammel hedersmann, men Ray Davies beviser at han fremdeles er en låtskriver å regne med. 
Og hadde det egentlig vært noe Blur og Damon Albarn uten The Kinks og Ray Davies? 
Svaret får du på «The Tourist» ... 
