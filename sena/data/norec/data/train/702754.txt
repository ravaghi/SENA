Poetisk om en klassereise
Vakker film om en halvt jødisk gutt og hans oppvekst i Stockholm. 

Simon og eiketrærne 

(Simon & Ekarna) Regi: 
Lisa Ohlin. 
Med: 
Bill Skarsgård,Jan Josef Liefers, Helen Sjöholm, Katharina Schüttler, Josefin Neldén, StefanGödicke, Cecilia Nilsson, Jonatan S. Wächter med flere. 
Sverige 2011. 
2 timer 2minutter. 
Aldersgrense: 11 år. 
Egnethet: 
Ungdom/voksen. 

Den svenske forfatteren Marianne Fredriksson har fått enstor leserskare med boka «Simon och ekarna», og her kommer filmatiseringen – enpoetisk og vakker framstilling av oppveksthistorien til en halvt jødisk gutt iSverige. 

Utfordringen for regissør Lisa Ohlin er å få delene til åbli en helhet når tidsspennet går fra seint 1930-tall og langt inn på1950-tallet. 
Men filmskaperen lykkes ganske bra fordi hun ved hjelp av godeskuespillere, både barn og voksne, får en til å føle med skikkelsene og håpe atdet skal gå dem godt. 

Hovedpersonen er gutten Simon som er mer interessert ibøker, historie og musikk enn bakgrunnen hans skulle tilsi, oppvokst som han eri en arbeiderfamilie utenfor Göteborg. 
Faren Erik og moren Karin gir ham det dekan av praktisk lærdom, men forstår ikke hvordan de skal takle det da en rik,jødisk bokhandler kommer inn i livet deres og lokker Simon over i kunstens ogmusikkens verden. 

Det handler om å finne egne røtter, om en oppvoksendegenerasjon som gjør opprør når foreldre vil holde dem fast i den klasse ogbakgrunn de kom fra. 
Fortellingen sier neppe noe nytt om viktigheten av å finnesin egen identitet, men Ohlin bildelegger scenene slik at både det enklearbeiderhuset ved sjøen og rikmannens store stuer blir troverdige. 
Best av alter regissørens evne til å balansere betydningen av arbeiderfamiliens verdier såvel som bokhandlerens. 

På kjøpet får man svært mye vakker musikk som bidrar til ågjøre filmen til en av de gode opplevelsene denne julen. 
