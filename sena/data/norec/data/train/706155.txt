Enkel bakeglede
Det kan visst aldri bli for mange bøker om gjærbakst. 

Gjærbakst for alle 

Marit Røttingsnes Westlie 

165 sider 

Cappelen Damm 

Marit Røttingsnes Westlie står bak den populære bloggen Fru Timian, og dette er hennes niende kokebok. 
Som tittelen røper, er det baking vi skal holde på med denne gang, både brød og søtbakst. 
Noen av oss kan aldri få for mange brødoppskrifter, og selv om mye etter hvert begynner å ligne på noe man har laget før, klarer Westlie å lage et og annet vi ikke har prøvd før. 
Oppskriftene er lette å følge, godt illustrert, og med god variasjon av ulike teknikker. 
Her lærer du selvsagt å lage de populære, eltefrie grytebrødene, men også mer arbeidskrevende varianter som matpakkehorn fylt med bacon, pesto og ost. 
Sistnevnte er et godt eksempel på mat som er kjærkommen for alle som føler at de fyller matboksene med de samme brødskivene hver evige morgen. 

Les også: 
Elendig mat fra Jamie Oliver: 

I søtbakstdelen av boka finnes det også noen skikkelig godbiter.Mange av oss har vel strengt tatt nok oppskrifter på de mest vanlige bolletypene, men Westlie drar også til med litt mindre utbredte varianter. 
Hos oss gikk deilig, sjokoladefylt babka og saftig klippekrans med pistasjnøtter ned på høykant. 

Westlie finner ikke opp kruttet, men det virker ikke som om det er hensikten heller. 
Hun leverer i alle tilfeller en godt gjennomarbeidet bok med mye fristende bakst. 
Hun kan åpenbart mye om baking og formidler dette med en smittende entusiasme. 
Med mindre du er glutenallergiker eller lavkarbo-fantast, finner du garantert noe som frister i denne boka. 

Les også: 
Klar for å finne fram grillen? 
Da finner du garantert noe som frister i denne boka: 
