Helge Toft:«5500» 

(EMI) 

Haugesunderen Helge Toft er kjent både fra bandet «Månen» og TV-programmet «Lyden av lørdag». 

Nå solodebuterer han med «5500», postnummeret til hjembyen. 
Toft har selv skrevet alle sangene på platen som er gitarbasert pop, kanskje på grensen til poprock enkelte steder. 
Helge Toft synger på Haugesunds-dialekt og det fungerer stort sett bra. 
Dessverre er platen litt unyansert både i produksjon og uttrykk. 
Låtmaterialet er litt ujevnt, ideene er gode, men ikke alltid like elegant fullført. 
«5500» mangler den lille overraskelsen som gjør at du vil høre den eller den sangen et par ganger til. 
Helge Toft kan enkelte ganger minne litt om Kent. 
Sangene «Sola står opp» og «Gjennom Sverige» er to sanger som viser Tofts teft som låtskriver og utøver. 

ANBEFALTE KJØP: 
«Sola står opp», «Ingen tårer» og «Gjennom Sverige». 
