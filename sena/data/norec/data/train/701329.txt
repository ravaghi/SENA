Det store påske-eventyret
"Jack the giant slayer" tar utgangspunkt i en puslete historie om en jack som klatra på slyngplantene til teit, feit kjempe. 
Gjett om det er forandra. 
Bryan Singers komedie-action har hooligan-slemme kjemper, den har romantikk og ballistikk og utrolige ødeleggelser. 
Still i kø. 

Jack the Giant Slayer 

USA. 
2013. 
1 time, 54 minutter. 
11 år. 
Regi: 
Bryan Singer.Med: Nicholas Hoult, Eleanor Tomlinson, Ewan McGregor, Stanley Tucci, EddieMarsan, Ewen Bremner. 

5 
Det skjer ikke ofte at du syns en film på to timer varerfor kort. 
Men "Jack the giant slayer" kunne godt hatt enannen-omgang. 
Bryan Singer er en regissør med høye blodverdier, og han lagereventyrfilm slik de skal gjøres: 
Ingen forsinkende samtale-terapi, men enlineær handling som farer av gårde på flammende fantasi uten pauser ellerforhandlende pludring. 

Filmen har full svulme fra første stund. 
Adrenalin-stake istua, uproblematisk romantikk der ingen sier at "du bryr deg ikke om minebehov", forbilledlig klare skiller mellom helt og skurk og ingen kjedeligeintriger. 
Det er så bra. 

Filmen starter i en morgentidlig middelalder der husene påmarkene ser ut som gårdene i snille simspill for mobil. 
Vår fattige bondevennJack skal selge hest, men må redde en forkledd prinsesse fra trakasseringa tilden kåte Kairobuss-mobben, og ved skjebnens sensuelle tilfeldigheter havner huni guttens hus den klissblaute torden-natta da han mister munkens magibønnerunder huset sitt. 
For en gangs skyld går bønner i oppfyllelse. 
DNA-tvintslyngplante skyver huset og majestetå rett til himmels, gjennom skyene og tilkjempenes land. 
Folkemuseums-hæren følger etter, og Jack blir med dem. 
Fram tilda har filmen vært litt sånn "Reisen til julestjernen" med hoff-folki fancy tøy som til dels minner om s&m-kostymer. 
Krigeren Ewan McGregor harOne Direction-lugg også etter bading. 
Men så kommer handlings-føykja. 

Kjempene er fantastiske data-fantasier. 
Litt skrinne somfranske rugbyspillere og styggere enn utkant-briter. 
Den viktige general Fallonhar til og med et ekstra lite Aukrust-hode med talefeil på skuldra si, og allestorfolka spiser menneskekjøtt. 
Jeg kan ikke røpe detaljer, men JamieOliver-fansen vil hygge seg når McGregor innbakes i butterdeig og bringes tilovnen. 

Etter skeive styrkefordelinger ender det likevel med at dehevngjerrige kjempene manner seg opp med gryntende fotball-retorikk og kommertil Jorden for å fortære den forhatte vikingkongen Eriks familie. 
Her blir detså mye galen moro at man skulle tro Mel Gibson hadde filma et JonFosse-skuespill. 
Borgen blir beleira av brølende bassrøster over enkelFretex-bekledning, og den ville bønsjen kaster flammende trær over murene, mensridderne svarer med maskinbuer som spyr piler over pakket. 

Nicholas Hoult var en gang guttunge i "About aboy", og han har fin utstråling samtidig som han faktisk ser ut som enbonde. 
Eleanor Tomlinson ligger an til å bli en nesten-Blanchett og spillerredningsglad prinsesse uten politisk påklistra kriger-feminisme. 
Ewan McG leveri et poetisk mellomstadium der høytid og parodi møtes. 

Filmen er selvsagt en moderne og utålmodig versjon av eventyret"Jack og bønnestengelen". 
Men denne har full vegan power, så barevent og se hva planter kan få til. 
