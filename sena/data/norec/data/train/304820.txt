«Det mest videresendte vedlegget for oss som ikke bryr oss om Aulie»
Årets beste hiphop-låt? 

|||LÅT: 2010 er et glimrende år for hip hop, ikke tro på dem som sier noe annet. 

Nesten ukentlig slippes uoffisielle nettalbum som vekker barnlig begeistring i denne skrotten, og særlig blant Californias unggutter ulmer det om dagen. 

Ett eksempel på dette er rapper og produsent Droop-E, sønn av Bay Area-veteran E-40, som nettopp slapp miksteipen «Blvck Diamond Life», i sin helhet bygget opp rundt Sade-samplinger. 

Sporet «I'm Loaded» er samlingens virkelige edelsten, og låtens sympatiske musikkvideo har vært de siste ukenes mest videresendte vedlegg for oss som ikke bryr oss om Marianne Aulie. 

Søk opp låten og pust inn et par essensielle minutter med nyskapning, nostalgi, romantikk og stort låtskrivertalent. 

Sjekk videoen til «I'm Loaded» på YouTube. 
