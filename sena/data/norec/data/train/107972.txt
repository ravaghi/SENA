Alice Coltrane:«Translinear Light» 

(Impulse/Universal) 

Alice Coltrane vender tilbake. 

Det er en fantastisk opplevelse å sette på en CD og høre musikk du ikke hadde ventet, noe du ikke har hørt før, i hvert fall ikke akkurat sånn. 
Alice Coltrane, som i en alder av 67 år slipper sin første plate på 26 år, har begått en slik plate, en svært uvanlig blanding av jazz og hinduistisk inspirert åndelig musikk. 
Alice Coltrane medvirket sammen med sin ektemake John Coltrane på hans senere innspillinger, og gjorde flere under eget navn i 1970- og 1980-årene, og den religiøse dimensjonen har alltid vært tydelig. 
Når det nå oppleves så nytt og friskt, er det kanskje fordi uttrykket er enklere, mer forklaret, mer jordnært. 
Hun har en helt spesiell måte å spille Wurlitzer-orgel på, og blandingen av blues, gospel og hindu chants er helt unik. 

CARL PETTER OPSAHL 
