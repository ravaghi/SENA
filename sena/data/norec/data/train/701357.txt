Men Jennifer Lopez er bare ræva
Den gamle Kjæmpen Taylor Hackford har laget en stilig actionkrim med Jason Statham, bra driv og lite fyllmasse, men den blir ødelagt da Jennifer liopez kommer inn i handlingen som et marsvin blant rasehester. 

USA. 
2013. 
1 time, 58 minutter. 
15 år. 
Regi: 
Taylor Hackford. 
Med: 
Jason Statham, Jennifer Lopez, Emma Booth, Nick Nolte. 

Jeg skal avstå fra de litterære referansene rundt denne roman-baserte filmen og konsentrere meg om kaninskinnet: 
«Parker» er en så deilig gammeldags, rå, intens actionkrim at du vil ønske å ha hytte der — inntil Jennifer Lopez kommer inn i historien. 

Lopez beveger ansiktet som jordskjelv i stivelsesfattig gelé hver gang hun skal uttrykke en følelse, mens kameraet leter etter rumpa hennes med tunga på knærne og stake i matrosdressen. 
Inntil den småfjollete Jenny kommer inn i filmen, har Taylor Hackford holdt en jevn, kompromissløs stil som nesten ingen kan lenger. 
Atmosfæren er tett som asfaltsvette, detaljene presise, replikkene flyter selvfølgelig og retningssterkt. 
Jason Statham dør etter tjue minutter og havner blodig i grøfta. 
For Fattig og Rik-bønder haler ham opp på lasteplanet, og så tar historien seg opp derfra. 

Statham spiller den svindla skurken Parker. 
Han er svigersønn til en Nick Nolte (bildet) som etter hvert snakker ved å surkle med lungeblærene, og han er en prinsippridende rytter til hest, så når de lurer ham, venter egentlig døden. 
Actionscenene er sånn som de skal være. 
Slagsmål og skytinger skjer i mannefart, og det finnes ikke scener der morderne stanser og utbroderer samtale som handlende kvinner. 
Men så er altså Lopez mislykka eiendomsmegler. 
Da blir det som om noen tvinger deg til å spise karamellpudding midt i en biffmiddag. 

På tross av henne aksler filmen seg opp i stående stilling mot slutten og gjennomfører et rytmesterkt klimaks der Statham er i dårligere form enn liket til Napoleon. 
Men det gjør ingen ting. 

Taylr Hackford er en 68-årig sværing som regisserte «En offiser og en gentleman» og «Mot alle odds». 
Han kan det ennå. 
