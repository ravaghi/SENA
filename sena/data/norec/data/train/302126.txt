«Springsteen med synth» og ivrig gitarsolo-misjonering
Men Wolf Parade-låtskriverne lager bedre plater hver for seg. 

||| 
ALBUM: 
Spencer Krug og Dan Boeckners musikalske modus operandi i Wolf Parade har alltid vært skrive halvparten av låtene hver og så fremføre dem sammen. 

Denne «Nå er det min tur, på neste låt får du bestemme»-metoden skaper et slags sonisk bondesjakkspill der hvert trekk skaper en friksjon mellom Krugs komplekse kunstrock og Boeckners tradisjonelle «Springsteen med synth»-tvist som gjør at det aldri har blitt uinteressant. 

Det er det ikke på «Expo 86» heller. 

Bare hør på hvordan Krugs skingrende gitarer og galemattiasvokal på «Cloud Shadow 
On the Mountain» og Boeckners drivende «Yulia», som lurer oss til å tro at halvminuttet lange gitarsoloer er trendy igjen, kompletterer hverandre. 

Men selv om Wolf Parade låter mer som et band - og ikke som et prosjekt - enn noensinne, har Krug laget hakket bedre plater med Sunset Rubdown de siste årene, og Boeckner seg ut til å trives sammen med kona i kjærlighetsprosjektet Handsome Furs. 

Hvilket bare sementerer mistanken om at Krug og Boeckner har det bedre hver for seg for tida. 
