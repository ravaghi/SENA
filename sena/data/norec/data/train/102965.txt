Film:Mellom barken og veden 

Knerten i knipe» er basert på Anne-Cath. 
Vestlys bok «Knerten og forundringspakken». 
Her er det to drama som utvikler seg parallelt; Knerten forsvinner like etter at han har blitt far. 
I jakten på pinnekompisen finner Lillebror en forlatt baby. 
Hvor er Knerten? 
Og hvor er barnets opphav? 

Som i de to første Knerten-filmene er tidskoloritten (1969) ivaretatt. 
Dette gir et nostalgisk eller eksotisk preg - alt ettersom hvilken generasjon man tilhører. 
Thomas Dybdahls musikk treffer stemningsleiet perfekt, lett, lys og undrende, men også med actiondriv der det trengs. 

Problemet med «Knerten i knipe» er at den aldri kommer skikkelig under overflaten. 
De skumle guttene er ikke truende nok, den bevisst karikerte politikonstabelen er overspilt i forhold til det mer nøkterne nivået de andre skuespillerne ligger på. 

Det gryende vennskapet mellom Lillebror og den andre enstøingen i gata er blant filmens sterkeste kort. 
Også dette blir uforløst, men på en fin måte. 

Totalt sett er filmen varmere enn forgjengeren, uten å engasjere i samme grad som eneren. 
