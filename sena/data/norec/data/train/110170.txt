Mount Washington:«Mount Washington» 

(Breaking Olympic/Musikkoperatørene) 

Skifter skinn og finner seg selv. 

Tromsøbandet Washington ble en mild parentes i norsk inderlighet etter et ergerlig tredjealbum. 
Tre år senere gjenfødes de i Berlin med modulert navn og hammen utskiftet med melankolsk elektronika. 

Ikke særlig mer unikt enn den stillestående amerikanaen de leflet med tidligere, men trioen skaper intimhygiensk sofadisco med behagelig singer/songwriter-vidd. 

Dessuten kanaliserer vokalist Rune Simonsen tungsinnet maskinell elektropop trenger for å leve. 
Og så kan man forundre seg over at et band fra den norske elektroniske musikkens arnested måtte til Tyskland for å lære seg kunsten. 

BESTE LÅT: 
«Next Year» 

TOR MARTIN BØE 
