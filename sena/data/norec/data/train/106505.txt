Trivium «The Crusade»
(Roadrunner/Bonnier Amigo) 

For alle som savner tidlig Metallica. 

Frontfigur for denne Florida-kvartetten, Matt Heafy, er bare tyve år, men høres allerede ut som en fullblods metal-vokalist av den snerrende James Hetfield-skolen. 
Sammen med Triviums svakhet for thrash gjør dette at tidlig Metallica er et meget godt referansepunkt, selv om Trivium har mer enn nok av egenart og tyngde til å bli så svære som de bare vil. 
Samtidig imponerer Heafy og Corey Beaulieus melodiøse og halsbrekkende gitarsoli så mye at tankene lett heller mot Iron Maiden også. 
Derfor bør alle som har Maiden-billetter til Oslo og Bergen i høst være tidlig ute og få med seg oppvarmerne Trivium! 

ANBEFALTE KJØP: 
«Entrance Of The Conflagration», «Anthem», «Becoming The Dragon», «The Rising». 
