En blanding av «Forbrukerinspektørene», Tippekupongen og Finn.no.
Meklere tipper boligpriser. 
Punktum. 

||| 
TV: 
I en tid da tv-programskapere støvsuger møteromsgulvet på jakt etter ideer de ikke burde forkastet likevel, er det forbausende at «Solgt!» ikke er plukket opp av en norsk kanal før nå. 
I Danmark har «Hammerslag» gått i 17 sesonger. 

Som vanlig når NRK kaster seg på dokusåpe-kjøret, er det en anstendig og veloppdragen serie som havner på skjermen. 
To lag bestående av to meklere skal kjempe mot hverandre ved å gjette prisene på boliger som allerede er solgt. 
I første program har vi lag fra Bergen og Tromsø som transporteres til Moss, der de skal se på tre boliger, en toroms leilighet, et hus i Son og en arkitekttegnet perle på Jeløya. 

Enkel jobb Programleder Frode Søreide har en forholdsvis enkel jobb. 
Han viser meklerne rundt i boligene og sier for eksempel, «ja, hva syntes dere om kjøkkenet?» eller «hva tenker dere om flisene?». 

Deretter diskuterer hvert lag, som består av en kvinne og en mann, hvilken pris de tror boligen ble solgt for. 
På forhånd får de vite hva snittprisen per kvadratmeter er i området, noe som gjør det mindre spennende, vil jeg påstå, i den grad dette er spennende. 

Et innblikk Meklerne er en sympatisk gjeng med mange fine meklerord på lager og interesserte seere får et innblikk i hvordan boligmeklere tenker. 
De er jo en gjeng som har fått et noe frynsete rykte de siste åra, men jeg tviler på om det kommer fram uhumskheter i denne trygge, men ganske så uoppfinnsomme serien. 
En blanding av «Forbrukerinspektørene», Tippekupongen og Finn.no. 
