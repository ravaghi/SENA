Earlybird Stringband, «Blindsides»
Earlybird Stringband, «Blindsides» (VME) 

Godfølelses-blågress - eller feelgood-bluegrass, om du vil. 
Denne helakustiske gjengen fikk en velfortjent Spellemann-nominasjon ved forrige korsvei og fortsetter her på det samme sporet helt i toppen av mange nye norske bluegrasstalenter for tiden - det er ikke tilfeldig at Ida Jenshus i går stakk av med Bendiksenprisen. 
Hans Martin Austestad står for låtmaterialet som jevnt over holder høy standard. 
Det låter nært, autentisk og med smittebærende spilleglede. 
De flotte vokalharmoniene bringer ofte tankene over Irskesjøen mer enn over hele Atlanteren til USA, selv om Austestad og hans kolleger nok har studert de eviggyldige legendene i Crosby, Stills, Nash & Young også! 

BESTE LÅT: 
«Way To Go» STEIN ØSTBØ 
