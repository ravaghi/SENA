Sheryl Crow - «100 Miles from Memphis»
(A&M / Universal) 

Snarere ti tusen mil fra Memphis. 

Utgangspunktet for 48-åringens syvende album er oppveksten 100 miles - metriske 16 mil - fra Memphis. 
Overført til norsk geografi er relevansen den samme som om noen i Førde skulle knytte seg opp mot Bergensbølgen. 
Det er nå så. 

Den multiple grammyvinnerens hovedproblem er at forsøket på Memphis-soul er flinkt, trivelig og vennligsinnet gjennomført. 
Så vennlig at det virker som om noen har glemt at det trengs vokal med - beklager plattheten - sjel for å kalle det soul. 

Albumet er plaget med flate karaokecovere, toppet av en søndagsslapp «I Want You Back». 
Man bør forvente bedre av en tidligere Michael Jackson-korist. 

BESTE LÅT: 
«Summer Day» 

TOR MARTIN BØE 
