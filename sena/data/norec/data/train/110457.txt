The Wombats «Is This Christmas?» (låt)
(14{+t}{+h} Floor/Bonnier Amigo) 

Fin førjulsgave fra band til menighet. 

Selvfølgelig er det noe sørgelig forutsigbart over en «anti-julesingel» fra et ungt rockband som The Wombats. 
Hvordan den faktisk låter er imidlertid herlig forutsigbart - trioen gir nemlig ikke slipp på sitt saftige kraftpopgroove, og som sådan er dette en ganske typisk Wombats-låt. 

Dét innebærer smittende melodi, barsk riffing og jublende refreng, her koblet med søte juledetaljer - blåsere, bjelleklang - som avslører at bandets forhold til høytiden nok er vel så mye elsk som hat. 

Dette motstrømsutspillet er vel så kalkulert som enhver annen julesang, men det er jo godt at indiekidsa får noe å feire i desember, de også. 
The Wombats er seg selv nok, men viser samtidig at hitrekken deres neppe er sluttført ennå - dette kan bli en stor britisk juleslager. 
