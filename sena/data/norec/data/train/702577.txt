For TV-familien
Denne komedien burde egentlig være en stasgave til alle de familiene som satt sofalangs i årevis av livløse ettermiddager og så «Alle elsker Raymond» og «Kongen av Queens» repetere episodene sine. 

Ray Romano og Kevin James driver dørsalg av kjøttberg og havner i klammeri med gangstere? 

Nettopp. 
Dette var de ikke laga for. 
Ray med solbriller og åttedagersskjegg? 
Kevin J. med det sårbare skogdyrfjeset klatrer i takrenna og har fraskilt datter? 
«Grilled» strever før den har rukket å bli 13 sekunder gammel. 

Sofia Vergara spiller kjønnsoperert seksualfristerske. 
Juliette Lewis spiller skrulle. 
Det gjør egentlig ikke noe at hun avlyste stavangerkonserten. 
