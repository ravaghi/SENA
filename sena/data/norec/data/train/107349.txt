Goldlog:«Snug As A Bug In A Rug» 

(Karma Kosmetix 
Records) 

Vakker, variasjonsrik og vellykket debut! 

NUD-gitarist Ian Kolstad utgjør sammen med kona Ingjerd og en vennegjeng fra Musikkonservatoriet i Kristiansand et friskt og velklingende tilskudd på den norske musikkstammen, med sin kjølige og avdempede blanding av akustisk og elektronisk pop. 
Debutalbumet, som for øvrig kommer i en sjelden fin innpakning, består av 15 låter som med minimalistiske tekster forteller om vennskap og kjærlighet på en nær og sjelfull måte. 
Ingjerd Kolstads vokal er klassisk lys og behagelig, men har likevel en særegen nerve som man fester seg ved og vil kunne kjenne igjen. 
Melodiene er vakre og variasjonsrike, produksjonen er detaljert og lekker. 
Goldlog har rett og slett levert et vellykket debutprodukt, som i tillegg til å være et godt håndverk, også treffer lytteren der det skal. 
Høydepunkter: 
«Mellow Kind Of Land» og «Hello Bestfriend». 
