Perfekt utgangspunkt for å utforske en spennende artistverden
Beyoncé-søster Solange med samler på eget selskap. 

ALBUM: 
«Alternativ R&B;» har de seinere par år tatt steget opp i rampelyset takket være artister som The Weeknd, Frank Ocean, Janelle Monáe og Beyoncés yngre indiesøster, Solange. 

Med sitt nye albumprosjekt «Saint Heron», gitt ut på hennes eget plateselskap Saint Records, ønsker sistnevnte nå å vri Knowles-rampelyset over på 11 utvalgte og sjangerutfordrende R&B-acts.; 

Ikke uventet leverer Solange også så det holder, da hennes eklektiske favoritter både er en utfordring og nytelse for øret, inkludert flotte bidrag fra blant annet Iman Omari, BC Kingdom, Jade J, India Shawn, samt de to boblende talentene Sampha og Jhene Aiko — som noen kanskje kjenner igjen fra Drakes seineste album. 

I så måte er «Saint Heron» et perfekt utgangspunkt for dem som ønsker å utforske en spennende artistverden mange nok forbinder mer med Soundcloud enn Billboard-lista, og som ennå ikke har latt seg påvirke av den formaterte musikkbransjen. 
