Finsk traume
Regi: Klaus Härö. 
Finsk drama. 
11 år (egnet ungdom/voksne). 

Liten, finsk gutt sendes alene til Sverige (1943) i drama som nydelig illustrerer et av krigens store traumer og dilemma. 

Stjerner. 
Topi Majaniemi, Maria Lundqvist, Michael Nyqvist, Marjaana Maijala. 

Handler om: 
Et anselig krigstraume hviler fortsatt over en stor gruppe mennesker i Norden: 
Familier i krigsutsatte områder, som sendte sine barn fra seg til fremmede menneskers varetekt - langt hjemmefra. 

Dom: 
Denne finske filmen går rett til margen av dette fortsatt relevante dilemma gjennom sin ene, nære historie om ni år gamle Eero, som først mister sin far i krigen, dernest sendes bort fra den mamma han nå føler dypt ansvar for. 

Nydelig viser filmen hvor dype og hvor sammensatte de følelsesmessige konsekvenser ble for alle som var implisert. 

ELLEN MARGRETHE SAND 
