Cameron Blake:Sparer ikke stemmen 

Med nær 50 musikere i studio skaper han tidløs pop. 

Cameron Blake: 
"Fear not" (Continental/Border) 

I et intervju med magasinet "Vents" beskriver Cameron Blake musikken som kammerfolk og -pop. 
Leonard Cohen, Nina Simon og Billie Holiday er forbildene han ikke kommer unna, mens Louis Armstrong, Johnny Mercer, Henry Mancini og Nick Cave har hatt sitt å si for albumet. 

Michigan-sangeren debuterte med "En route" i 2009 og har bodd i Baltimore. 
Sangen "Sandtown" er derfra, om Freddy Gray, en 25 år gammel svart mann som døde i en politibil. 
Rettsmedisineren kalte det drap, men ingen ble dømt. 

Blake skriver om demonstrasjonene på Den himmelske freds plass og skuespilleren Philip Seymour Hoffman (1967-2014). 
Han lager fine tekster, men det er crooner-stemmen og suset av evigvarende popmusikk som fanger meg inn. 

Beste spor: 
"Fear not", "Fool's gold", "Old red barn", "Monterey Bay". 
