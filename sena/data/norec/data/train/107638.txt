The Margarets:«Love will haunt you down» 

(Universal) 

Ingen grunn til panikk: den såkalt «vanskelige» andre plata holder i massevis! 

The Margarets følger opp suksessen fra debutplata «What kept you» med et godt, variert andrealbum. 
Rune Berg har ansvaret for de fleste melodiene, mens Alex Rinde har skrevet de fleste tekstene. 

Giske-bandet lager rett og slett god, iørefallende popmusikk. 
De har lært seg pophåndverket og presenterer et dusin sanger med flere glimrende poplåter. 
I perioder hører man at kvintetten har hørt ganske mye på Beatles og britisk popmusikk. 
The Margarets har gode vokalharmonier som treffer og sitter godt i øret. 

The Margarets sjarmerer med god popmusikk på rekke og rad, enten det gjelder de melodiske balladene «In any crowded Room» og tittelmelodien, den fengende singelen «Surf Alone» eller de sjarmerende «A farewell to arms» og «The Singer». 
«Love will haunt you down» er en plate å bli i godt humør av! 
