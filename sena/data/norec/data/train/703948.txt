Bedre enn debuten
Oppland-bandet Texum debuterte med "Different strokes for different folks" i 2007. 
Albumets minus var at de gode låtene tok slutt etter halvgått løp. 
Nå har de brukt lang tid på oppfølgeren, og med ni kutt og en drøy halvtimes spilletid legges ikke lista så alt for høyt. 

Samtidig forsøker de å tøye americana-rammen i popretning, og det er smart. 
Når en sjanger begynner å bli tynnslitt, trengs det kreativitet. 
Klarinetten på "It" kombinert med det varsomme orgelet er en løsning som fungerer fullt ut. 
Også fordi Bård Sande er vokalist med følelse i stemmen. 

Gjester som Lars Lien og Øyvind Storli Hoel hjelper til, mens Ryan Freeland (Joe Henry, Ray LaMontagne) mikser. 
Denne gangen står Texum distansen helt ut. 

Beste spor: 
"Lullaby", "It", "Take the time". 
