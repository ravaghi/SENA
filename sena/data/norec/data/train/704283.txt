Tredje album siden gjenforeningen
Bandlederne fylte begge to 70 år i sommer. 

The Zombies ble dannet i 1961. 
Det er året før Rolling Stones og året etter Beatles. 

De gikk hver til sitt i 1968, kom sammen et par ganger og har nå holdt på siden 2001. 
Tre av dagens medlemmer kom med da, men fortsatt står Rod Argent og Colin Blunstone i spissen.Bluesrock, popballader og innslag av jazz og funk fyller platen. 
De synger "Chasing the past" og avslutter "Maybe tomorrow" med å sitere Beatles. 
Bandet fra St Albans lever kanskje i fortiden, men stemmen til Blunstone holder godt og tangentene til Argent er fortsatt i stand til å løfte en låt. 

Selve sangene er tynnere, enten de hyller New York eller synger 50 år gamle "I want you back again" på nytt. 
Det hadde vært fristende å si noe om levende døde. 

Beste spor: 
"Maybe tomorrow". 
