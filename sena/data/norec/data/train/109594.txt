Spillanmeldelse:Sløy samurai 

«Afro Samurai» er et skoleeksempel på å sette stil foran innhold. 

På papiret er «Afro Samurai» bortimot uimotståelig. 
Verdens cooleste samurai på hevntokt, ninjaer, ultravold i sakte film, Samuel L. Jackson, Ron Perlman og tilbakelente hip-hop-toner fra The RZA. 

Selv uten anime-serien spillet er basert på ville konseptet ha stått svært godt på egne ben. 
Det roper om å bli kjøpt. 

Og til en viss grad har Namco lykkes i å lage en kul opplevelse. 
Kampsystemet er forutsigbart, men visuelt lekkert og variert, og både tegnefilmgrafikken og musikken lager en deilig ramme. 

Men spillet er så klønete satt sammen at «Afro Samurai» ikke er i nærheten av å oppnå sitt udiskutable potensiale. 

Historien er pælmet inn i spillet på vilkårlig og forvirrende vis, kameravinklene og kontrollsystemet er plaget av skurring jeg trodde vi var kvitt for godt for lenge siden og bortsett fra musikken er lydbildet amatørmessig spakt. 

Hvilket er skuffende, konseptet «Afro Samurai» fortjener et bedre spill enn dette. 

PS: 
I salg fra fredag 27. mars. 

Flere ferske anmeldelser av PS3- og 360-spill: 

Trailer fra PS3- og 360-spillet Afro Samurai. 
