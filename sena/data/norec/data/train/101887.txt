Plateanmeldelse:Nickel Creek - «A Dotted Line» 

Blått og godt. 

Den «progressive bluegrassens» kjæledegger - California-søsknene Sean (gitar) og Sara Watkins (fele), samt strengemangtsysleren Chris Thile - har 25-årsjubileum, og feirer med sitt første album på ni år. 
(Eldstemann er fortsatt bare 37.) 

De tar opp tråden der de slapp den, med en samling designet for å demonstrere virtuositeten og det fordomsfrie, men populistiske uttrykket deres. 

Den eneste virkelige «sjansen» de tar, «hip hop»-låvedansen «Hayloft», blir nok et éngangstilfelle, og er uansett fengende nok til ikke å klø. 

Honningharmoniene kiler, balladene gråter pyntelig og instrumentalene sildrer som kildevann. 
Den første av dem, «Elsie», må være årets vakreste så langt. 

BESTE LÅT: 
«Elsie» 
