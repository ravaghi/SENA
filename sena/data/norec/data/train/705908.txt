Wombats:Liverpool-kameratene 

Energien er der, men det samme er anonymiteten. 

The Wombats: 
"Beautiful people will ruin your life" (Kobalt) 

De tre medlemmene i The Wombats traff hverandre på Lipa i Liverpool i 2003, men i dag bor vokalist Murph Matthews i Los Angeles, trommis Dan Haggis i London og bassist Tord Øverland Knudsen i Oslo. 

Der samlet bandet seg sist sommer, og Matthews hadde med seg et knippe sanger om det vanskelige forsøket på å leve et voksenliv. 

Musikalsk har de ikke vokst så mye. 
Heller ikke tekstmessig med linjer som I want to get college girl drunk tonight i "Turn". 

De åpner bra med "Cheetah tongue", britisk rock med psykedelisk slør. 
"Lemon to a knife fight" holder også mål, takket være instrumentering og tekst. 
Liker du Stavangerkameratene, bør du høre denne. 

Deretter smaker det av Coldplay, Arctic Monkeys, madchester og generell indierock. 

Beste spor: 
"Cheetah tongue", "Lemon to a knife fight". 
