Elton John & Leon Russell:«Union» 

(Decca / Universal) 

Nydelig teamarbeid. 

Legendariske Leon Russell var en viktig inspirasjon for den unge Elton John. 
Sistnevnte gjør med dette samarbeidet sitt første relevante og interessante parti musikk på drøye 35 år. 

Egentlig et lite ensemblemesterstykke; Neil Young bidrar på en «Tumbleweed Connection»-aktig borgerkrigsballade, Booker T. spiller orgel og Brian Wilson gjør trolldom som korleder. 
«Raising Sands»-helt T Bone Burnett produserer mykt, tilbakelent og levende. 

Etter hvert blir det litt for mange like rolige låter, men i disse tider da enkelte absolutt skal tilgi Phil Collins, er det på sin plass å påpeke at Elton John er den sanne bortkomne sønn. 

BESTE LÅT: 
«Gone To Shiloh» 

TOR MARTIN BØE 
