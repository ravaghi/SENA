Jeff Beck - «Emotion & Commotion»
Temmet virtuos. 

Her hadde jeg gått og gledet meg til å høre britiske Jeff Becks - trolig verdens mest nonchalant gudbenådede nålevende elektriske gitarspiller - gnistrende «stunt guitar» (sitat Frank Zappa) over en serie passe anonyme jazzfunkspor. 
I stedet har han gått hen og laget en av de sporadiske «salgbare» platene sine. 
Det betyr tolkninger av alt fra «Nessun Dorma» til «Over The Rainbow», samt gjestevokalister, Trevor Horn-produksjon og bakgrunnsmusikkatmosfære. 

Beck er i det lyriske hjørnet, opptatt av å bende enkelttoner, og eksploderer bare unntaksvis i de ufattelige fyrverkeriraptusene sine. 
Akkurat det gjør han dog kontinuerlig på den medfølgende konsert-DVD-en. 
Ren virtuositetspornografi. 

BESTE LÅT: 
«Hammerhead» 

MORTEN STÅLE NILSEN 
