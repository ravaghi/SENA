Konklusjon & karakter
Utviklingen på flatTVene har vært formidabel det siste året. 
Hadde denne modellen kommet for ett år siden hadde karakteren antagelig blitt en firer. 
I dag faller den imidlertid igjennom målt mot konkurrentene i samme prisklasse. 

Veiledende pris er hele 26.995 kroner for denne Myrica-modellen, noe som plasserer den i en klasse med mange gode konkurrenter. 
Den er faktisk noe dyrere enn Sharps nye 32-tommer, og sammenlignet med denne modellen virker den dessverre gammeldags. 

Oppsummering 

Den har problemer med raske bevegelser på TV-sendinger og har få finesser til prisen. 
Den skulle blant annet hatt bedre tekst-TV, og flere innganger. 
To scart-kontakter er i minste laget når det ikke finnes komponentinngang for progressive signaler fra DVD-spilleren. 

Designet er heller ikke spesielt spennende etter dagens standard, og fjernkontrollen ser utrolig billig ut. 

Myrica-modellens beste kort er at den er god til PC og spillbruk. 

Minispesifikasjoner: 

LCD-TV på 30-tommer, anbefalt oppløsning 1280/768 i 60 Hz. 
To tunere, og tekst-TV med 100 siders minne. 

Innganger: 
VGA og DVI-inngang og audio-in for PC. 
To scart-kontakter, S-video, video inn og audio inn, video ut og audio ut. 

Oppgitt betraktningsvinkel på 170 grader. 
Lysstyrke = 500 cd/m2, kontrastnivå = 500:1. 
