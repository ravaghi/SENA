Stonegard:«From Dusk Till Doom» 

(Bells Go Clang / Bonnier Amigo) Imponerende moden annenplate. 

Stonegard - og ikke minst vokalist Torgrim Torve (Grrim) - har modnet bråfort siden «Arrows» for halvannet år siden. 
Her bruker de en bredere palett enn sist - overgangene er stadig pågående, men enda mer effektive, og det atmosfæriske elementet er utvidet, utmerket eksemplifisert i platens høydepunkt, «Rescue». 
Fremdeles ligger det klare ekko av Metallica både i uttrykk og i Torves vokal, men med positivt fortegn. 
Stonegard slipper nemlig aldri det melodiske av syne på «From Dusk Till Doom», som fremstår som et muskuløst metal-album som fortjener et bredt og stort publikum. 

Anbefalte kjøp: 
«Crooked Feathers», «Helios, Cursed», «Rescue» og «Blade». 

STEIN ØSTBØ 
