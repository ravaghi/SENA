Heismetall fra New Hampshire
Det heter antakelig post-hardcore eller noe sånt, men jeg slenger dette bandet uvørent rett i den store numetal-bøtta. 
Har du den minste lille aversjon mot denne sjangeren, er det bare å styre unna. 
Denne amerikanske kvintetten lager en blanding av heismusikk med fuzz på gitarene og forsøk på powerballader av stadionrock-format. 
Dessverre blir det mer turnhallrock-format over det, og da hjelper det lite med en over gjennomsnittet begavet vokalist. 
Albumets tittel antyder at vi kanskje får noen samfunnskritiske tekster, men her er det også relativt lite å hente. 

Det er pent og korrekt fremført og mikset, flinke musikere, til dels veldig bra cleanvokal. 
Dessverre har man ikke klart å komme opp av kjedsomhetsgropen. 
Dette er musikk å sovne til. 

Beste spor: 
"A sun that never sets". 
