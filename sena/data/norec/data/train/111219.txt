Nicki Minaj:«Pink Friday» 

(Cash Money / Universal) 

Rap; ikke bare en gutteting likevel. 

Oj, dette hadde vi nesten glemt - konseptet «kvinnelig rapper». 
Og det går ikke mange sekunder av Onika Tanya «Nicki Minaj» Marajs debutalbum før man kjenner hvor stort savnet har vært; hvor synd det er at ingen egentlig har videreført arven etter Missy Elliott. 

Minaj tar seg suverent av dette, dog. 
«Pink Friday» har hauger av potent musikk i krysningspunktet der sonisk vågal hip hop møter biskt seksuell R&B og sendes gjennom popkverna. 
Rihanna, Kanye og Eminem er bare noen av gjestene; duetten med sistnevnte er helt av kroken. 
Og selv om det er enkelte noenlunde ordinære R&B-øyeblikk her er Minaj så etterlengtet og velkommen at applausen sitter løst. 

BESTE LÅT: 
«Roman's Revenge» 
