Lowa Renegade FT
Skriker etter en ny designer, men er likevel kvalitetssko med gode allroundegenskaper. 

Materiale/konstruksjon: 
Skoene ser og føles kostbare ut. 
Svært mye nubuck-lær; mer enn på mange andre sko i denne kategorien. 
Mellomsåle av PU (polyurethan), og pustende Gore-Tex-membran. 

LES OGSÅ: 

Passform/stabilitet: 
Skoene er relativt myke og behagelige, og har ikke stivheten til mange andre sko. 
Gir ikke fullt så god ankelstøtte som enkelte andre sko, men stiver likevel anklene godt av. 
Stabiliteten er middels. 

Åpningen til foten er i største laget, og vi måtte snøre skoene hardt igjen for å få dem til å sitte godt. 
Da gnaget remmene littegrann mot foten. 

Støtdemping: 
Underlagets slag mot foten dempes utmerket i lett fjellterreng. 
På hardere underlag, som steinur eller asfalt, kunne vi ønsket oss mer demping. 
Det som er der, er dog meget gå-vennlig. 

Temperatur: 
Gore-Tex-membranen slapp ut fuktighet en stund, men etterhvert hjalp selv ikke Gore-Tex. 
Beina ble svette, og temperaturen i skoene ble høy. 

Vanntetthet: 
Traving i bløte myrer og små bekker i et par timer var ikke noe problem. 
Ikke noe vann nådde føttene. 
Direkte dusjing av skoenes overflate i 20 minutter ga samme resultat. 
Skoene var like tørre dagen etter. 

Såle-/sålegrep: 
Sålen (Vibram) bet seg godt fast i vanlig fjellterreng, og ga ganske godt feste også på vått underlag. 

Utseende: 
Ser traust ut. 
Mangler kulhetsfaktor, sa hun. 
Litt kjedelige, sa han. 
Enten avfeier man skoene som gammeldags, eller så ser man det som et tegn på at de først og fremst er funksjonelle. 

Gå-følelse: 
Skoene er funksjonelle. 
Tross høy vekt gir de en behagelig tur, og føles påkostede ut. 
I skogs- og lett fjellterreng er Lowa Renegade FT et glimrende valg. 

Fjell-Kjell sier: 
Skoene gjør jobben de skal gjøre - å gi deg et trygt forhold til underlaget. 
I byen finnes bedre sko. 
Tyske Lowa har ikke spart på læret, og du får Gore-Tex-membran. 
Men smaker det, så koster det. 

By-Gry sier: 
Kvalitet for speidere. 
