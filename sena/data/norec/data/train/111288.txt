Black Dub:«Black Dub» 

(Red Ink / Sony) 

Ukens mest middelmådige plate fra en U2-produsent. 

De kaller seg et kollektiv, men primært er dette Daniel Lanois' verk. 
Han har samlet bandet, skrevet musikken og gitt konseptet navn. 
Et navn som ikke er mer originalt enn at det indikerer sjangeren; Lanois' besnærelse og tolkning av nettopp dub reggae. 
Resultatet er en sikkert-god-idé-i-studio, en noe pussig men velfungerende blanding av kanadierens solokarriere, helt greie dubrytmer og noe som minner om gjenglemte hotellskuffdemoer fra de siste tre U2-albumene. 
Noen ingenstedsgående instrumentaler trekker hele greia grundig ned, men ingenting kan bli helt krise med Lanois. 
Det skal han i alle fall ha. 

BESTE LÅT: 
«Ring The Alarm» 

TOR MARTIN BØE 
