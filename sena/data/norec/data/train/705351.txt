Per Gessle:På tur til Nashville 

Fele og steelgitar, men svenskpopen er med i bagasjen. 

Per Gessle: 
"En vacker natt" (Space Station/BMG) 

Ingen sommerferie i bilen uten "Sommartider", "Juni, juli, augusti" og "Flickan i en Cole Porter-sång", signert Per Gessle og Gyllene Tider. 
Samme mann har solgt 75 millioner plater med Roxette og har toppet listene i hjemlandet som soloartist. 

Denne gang har reist fra studio i Skåne til countrybyen Nashville, uten at svenskpopen drukner. 
Opptakene er fordelt på to plater, og "En Vacker Dag" kommer i september. 
Begge plater er på åtte kutt og inneholder tre duetter, her med Helena Josefsson, Lars Winnerbäck og countrysangeren Savannah Church. 

Hos Gessle ligger de nynnbare melodiene i dna-et, og fela til Stuart Duncan og steelgitaren til Dan Dugmore glir mykt inn. 
Det er samtidig ikke noe her som vekker umiddelbar trang til høylydt sang i bilen, noe passasjerer helt sikkert er glad for. 

På en annen side er det en av Gessles mest personlige plater, med et mer melankolsk blikk på livet enn man skulle tro. 

Beste sanger: 
"Min plats", "Första pris", "Småstadprat". 
