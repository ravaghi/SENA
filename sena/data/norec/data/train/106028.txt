Haddy N'jie & A Few Good Men:«World Of The Free» 

(Trust Me Records/Universal) 

Stille sprengkraft. 

Der Haddy N'jies poesi stråler sterkt og - på en underlig måte - stille vibrerende, forblir tonefølget dessverre noe uforløst i sine mest innadvendte flater. 

Heldigvis finnes unntak; «The Final Fall Of Haddy N'jie» er en herlig mørk og leken låt som minner mer om Marianne Faithfull enn Joan Armatrading som Haddy vanligvis sammenlignes med. 
Mens hun i tittellåten og ikke minst i «Shout, Sister, Shout» får utløp for den formidable soul-eggen hun har i stemmen - sistnevnte har også en rytmikk hun med fordel kunne ha utforsket ytterligere, for det bor enda mer tander råhet i Haddy enn helheten her avslører. 

BESTE LÅT: 
«Shout, Sister, Shout» 
