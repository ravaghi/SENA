Mareritt som aldri slutter
Action/sci-fi 

USA 2014 

Manus: 
Christopher McQuarrie, Jez og John-Henry Butterworth 

Aldersgrense: 
11 år 

Egnethet: 
Ungdom/voksen 

I «Edge of Tomorrow», må ikke bare Bill Cage (Tom Cruise) hamle opp med utenomjordiske vesener, han må leve den samme dagen om igjen, og om igjen, og hver eneste gang dø en smertefull død. 
Ikke akkurat en fest for Cage, men underholdende for oss andre. 

Bill Cage opplever et mareritt så ille, at han aldri hadde klart å forestille seg det i sine verste drømmer. 
Han er en PR-mann som aldri har vært i strid, som plutselig blir kastet ut i frontlinjen mot utenomjordiske vesener som virker uovervinnelige. 
Men sammen med soldaten Rita Vrataski (Emily Blunt) prøver de å redde verden og hverandre. 

Filmen er en ny vri på såkalte dommedagsfilmer med utenomjordiske vesener som har tatt over jorden, og med de nye tvistene og vendingene, persongalleriet, og en god dose humor, gjør det at filmen føles fersk og ikke minst underholdende. 
Den er basert på tegneserieromanen «All You Need Is Kill» av Hiroshi Sakurazaka, og manus og regi er av folk som blant annet har gitt oss «Jason Bourne»-filmene, «Jack Reacher» og «Fair Game». 

Jeg synes ikke alltid Emily Blunt er like overbevisende i rollen som supersoldat. 
Hun er bare ikke rå nok, men det funker på et vis likevel siden de andre overbeviser i sine roller. 
Tom Cruise spesielt. 
