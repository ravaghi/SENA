Sølibat er bra
Seksualvenner tror de er motstandere av sølibatet. 

Ikke etter et dansk drama som viser hvorfor katolske prester ikke kan leve som rockemusikere. 
Når ulands-arbeideren Mads Mikkelsen forlater den ubeskrivelige barne-nøden i Bombay for å snakke med en forretningsmann i København, trygler du: 
Ikke gå ut av sirkelen. 
Bli hos de som trenger deg. 

Men han reiser til København for å treffe den forføreriske milliardæren Rolf Lassgård, som vil kjøpe Mikkelsen engasjement. 
Han kan tilby alt det en idealist ikke kan tillate seg: 
Familie, tilhørighet, stabilitet. 
Dessuten vil han gi enorme midler til de fattige hvis han bare får stjele Mikkelsen fra dem. 
Det er en slags faustisk film, og den underlige dansken Mikkelsen er perfekt i den. 
Man kan se ham lide mens han blir tiltrukket av et nytt liv, en ny virkelighet. 

Susanne Biers drama «Efter bryllupet» forteller en smertefullt intelligent historie om en mann som blir innhentet av det banale. 
