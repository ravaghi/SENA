The Dead Weather:«Sea Of Cowards» 

(Third Man/Warner) 

Jack Whites luksusproblem. 

Det er fristende å beskylde Jack White for å være bluesrockens Ryan Adams - altfor mye, altfor ofte. 
«Problemet» er bare at samtlige plater han involverer seg i er vel verdt å høre. 

The Dead Weather er White i «american gothic»-utgave. 
Blues sett gjennom en linse lånt av de tyske filmekspresjonistene. 
Konstraststerke svart-hvitt-bilder av tåkete landskap. 
Jacks nye likbleke helvetespredikant-«look» står godt til det som kunne ha vært lydsporet til en genuint uhyggelig horrorfilm. 
«Sea Of Cowards» er mindre sammenrasket enn debuten, og preges av en mer gjennomtenkt bruk av elektronikk. 
Både White og Alison Mosshart synger. 
De to høres forunderlig identiske ut. 

BESTE LÅT: 
«Blue Blood Blues» 
