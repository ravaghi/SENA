«Jared Leto eier ikke skam i livet»
Byr på glasert emopop. 

|||ALBUM: 
Hollywood-kjekkasen Jared Leto og hans menn eier tydeligvis ikke skam i livet. 
Selv om det neppe slik de ser seg selv utenfra, er det likevel det som redder denne smått merksnodige forestillingen fra det totale havari. 

«This Is War» is var er nemlig noe av det mest kyniske man kan oppdrive blant dagens glaserte emopop. 30 Seconds to Mars forener U2 på sitt mest pompøse med My Chemical Romance-kabaret og Muse sin hang til ekstravagante arrangementer. 

DramatiskLeto oversvømmer mikrofonnettingen med slagordbaserte floskler så tomme at det nesten tipper over i det ironiske: 
«To the right, to the left, we will fight to the death, to the edge of the world». 
Og slik fortsetter uavbrutt platen gjennom. 

Produsentene har gjort en formidabel jobb for å få det til å late like dyrt som en påkostet Hollywood-katastrofefilm. 
Ligningen er passende på flere nivåer, historien er tynnere enn kopipair og det artistiske like levende som pappfigurene i reklamemonteren. 

Her handler det om å ta de riktige grepene sånn at lytteren kan kose seg med popcornet uten at de små grå skal måtte jobbe alt for hardt. 

FanhjelpFor å sikre seg at de har gutta på gølvet med seg, har de likeså godt invitert 2000 fans til å hjelpe til med koringen. 
«Vox Populi» buldrer som Queens «We Will Rock You» mens fanskaren kauker «this is a call to arms, this is a battle song»! 
Gitar arpeggioene sildrer og synthkorene svever. 

«This Is War» er det nærmeste man kommer antimusikk, men det vil like vel ikke forhindre at låter som «Kings and Queens», «Closer to the Edge» og «Search & Destroy» vil skaffe 30 Seconds to Mars klingende mynt i «Box-Office»-kassa. 
