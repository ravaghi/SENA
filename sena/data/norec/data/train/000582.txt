Sons of Anarchy S03
En langdryg opprulling mot et knallhardt slag. 

Jeg må, som vanlig advare mot spoilere. 
Men jeg skal forsøke å unngå dem. 

Sesong to av Sons of Anarchy sluttet med en kidnapping. 
Ikke en hvilken som helst kidnapping heller, men en kidnapping i ordets rette forstand. 

Dette er selvfølgelig den røde tråden i sesong tre, og en tråd jeg finner vanskelig å like. 

Problemet kan løses enten ved å dra til Kanada eller Belfast, men ingen vet hvilket av alternativene som er det riktige. 

Det er vanskelig for Jax og resten av klubben å vite hvem de kan stole på av de jævla irene, selv om de er medlemmer av SAMBEL (SAMCROs søsterklubb i Belfast). 
Real IRA er nemlig rimelig tett med SAMBEL og har interesser som går langt utenfor motorsykkelvennskap. 

[caption id="attachment_119637" align="alignleft" width="310" caption="Tig gjør seg klar for et knull. 
(Foto: SF Norge AS)"][/caption] 

Denne uavklarte situasjonen gjør at humoren jeg har satt så pris på i de to forrige sesongene nesten forsvinner, med unntak av Tigs små herlige bidrag til seriens humør. 

Gemma og Tig stikker nemlig av fra California og søker tilflukt i Gemmas barndomshjem i Orgeon for å slippe unna loven i sesong tre. 

Nokså langt inn i sesong tre er dette er sesongens høydepunkt: rørende, morsomt og spennende - Sons of Anarchy slik jeg liker det. 

[caption id="attachment_119634" align="alignleft" width="310" caption="Tara og Jax har det rätt jobbigt i sesong tre (Foto: SF Norge AS)"][/caption] 

[caption id="attachment_119639" align="alignright" width="310" caption="Og Jax forsøker så godt han kan å fikse på forholdet. 
(Foto: SF Norge AS)"][/caption] 

Det meste som skjer, skjer fordi ingen helt vet hvilken side de skal angripe problemet fra. 

Prat fører ingen vei 

Midtveis lider sesong tre med andre ord litt under det langvarige og uavklarte dramaet som avsluttet sesong 2, siden prat ikke fører noen vei. 
Det meste som skjer, skjer fordi ingen helt vet hvilken side de skal angripe problemet fra. 

Men når gjengen endelig kommer seg til Belfast, begynner den etterlengtede moroa. 
Belfast har nemlig gjort seg klare for å ta imot californierne, og det som så langt har vært en langdryg opprulling blir en knallhard stillingskrig mellom motorsyklister, hæren og IRA. 

'Verdens aller beste terningkast fire'-serie 

Siste halvdel av Sons of Anarchy sesong tre avslutter nervepirrende og selvsikkert hjemme i California, og da er det som om sola endelig har begynt å skinne på manusforfatterne igjen. 
Da nøstes løse tråder inn og avsluttes med glimt i øyet og 'verdens aller beste terningkast fire'-serie (takk, Mikal Olsen Lerøen) er tilbake der den burde vært hele veien. 

Sesong tre av Sons of Anarchy er i salg fra 5.oktober 2011. 

Har du noe Sons of Anarchy-relatert på hjertet? 
Værsågod, føl deg som hjemme i kommentarfeltet vårt! 
