Ann-Mari Andersen:«Ija hearva» 

(Guldal Rec.) 

Myk og lettbent pop - på samisk! 

Samiske pop-plater er ikke noe som oversvømmer pultene til hovedstadens plateanmeldere altfor ofte. 
Derfor er det hyggelig å konstatere at Ann-Mari Andersens «Ija hearva» er en fin, atmosfærisk og delikat plate som på alle måter - tekstlig som musikalsk - utstråler både styrke og sjelelig ro. 
Andersen synger nært og intimt, produksjonen er god og arrangementene utsøkt antydende. 
Låtene er jevnt over gode, men helheten lider litt under mangel på rytmisk variasjon. 
Uttrykket blir til tider for forsiktig, noe som heldigvis brytes opp av en låt som «Du calmmit, mu beaivvas», som kombinerer en tyngre groove og hypnotisk bassgang. 
Absolutt noe å bygge videre på, dette! 
