PorcupineTree farger høsten 

Melodisterk og innholdsrik 70-tallsprog som trollbinder. 

||| 
ALBUM: 
All den tid årstider kan bidra til å farge en musikkopplevelse, må Porcupine Tree ha laget det perfekte høstalbumet. 
Deres svale, men samtidig insisterende prog står perfekt til kjølig og tørr oktoberluft og fargesprakende høstløv. 

Steven Wilsons behaglige fraseringer loser «The Incident» gjennom neddempede passasjer og knitrende elektronika til storslåtte progepos. 
«Great Expectations» smaker av King Crimson-tonalitet, mens Genesis' 70-tallsepoke hele tida lurer i bakgrunnen. 

Tekstlinja 
«I was born in '67...the year of Sgt Pepper and Are You Experienced?» innleder passende platens ener, storverket «Time Flies» - en kompleks låt som tar deg langt inn Pink Floyds atmosfæriske landskap. 
Magisk, rett og slett. 

«The Incident» er noe lettere i baken enn tidligere utgivelser, men like fullt spekket med briljant musikk og trollbindende melodier fra start til slutt. 
