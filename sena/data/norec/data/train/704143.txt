Modent alvor fra go'rapperne
Hvert år blir vi ett år eldre. 
Karpe Diem også. 
Med den herlige hip hop-duoens siste album har alvoret og de "viktige" temaene for alvor tatt over. 
Da er det enkelt å konstatere at nå har også de evige tenåringene Chirag og Magdi modnet. 
Særlig om modning betyr at humor og sprell erstattes av tidsriktig alvor og store følelser. 

De har usedvanlig mange ord og personlig historier på hjertet. 
Igjen tar de godt sted fra hip hop-sjangeren og mot mainstream pop. 
Karpe Diem stråler fortsatt, bevares. 
Men jeg kjenner et ørlite stikk av savn etter flere låter som "Jens" og "Toyota'n til Magdi". 

For meg oppsummerer de det Karpe Diem har stått for, og det de fortsatt mestrer best: alvor med et snev av humor, og humor med et snev av alvor. 
Med solskinnslyd til. 

Beste spor: 
"Jens", "Her", "Toyota'n til Magdi", "Støv". 
