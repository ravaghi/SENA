På flukt fra sorg
Regi: 
Jim Sheridan. 
Med Samantha Morton, Paddy Considine, Sarah Boliger, Emma Boliger, Djimon Hounsou. 
Irsk/britisk. 
Drama - 11 år, egnet ungdom/voksne. 

Inntrengende og ujålete drama om sorgbearbeiding. 

Vi møter et irsk par og deres to døtre på vei fra Canada til Manhattan, New York. 
De immigrerer. 
Men hvorfor til et av New Yorks aller verste strøk? 
Noen vanlig familieflytting viser dette seg ikke å være. 
Hele familien er rammet av stor sorg. 
Og den leves ut i en slags eksistensiell bearbeidelse. 
Det er mye sterkt her. 
Desperasjon, kamp, kjærlighet. 
Filmen er mangetydig og innholdsrik, også. 
Men - for det er et men her: 
I perioder blir det nokså politisk korrekt, det hele. 
Film er følelsesmanipulering. 
Man skal bare ikke merke det. 
Her merkes det i små perioder, ørlite for tydelig. 
