Håndfast romantikk
(Tristan & Isolde) Regi: Kevin Reynolds. 
Med James Franco, Sophia Myles, Rufus Sewell, David O'Hara. 
Amerikansk. 
Drama - 15 år. 

Et forsøk på historisk dypdykk tilbake til et av verdenshistoriens mest tragiske og romantiske par. 

Sagnet om Tristan og Isolde er eldgammelt, antagelig keltisk, kanskje fra det 6. eller 7. århundre. 
Det har dannet mønster og inspirasjon for en hel verdenslitteratur. 
Og denne filmen dukker bakover: 

En engelsk adelsmann blir nær drept i et slag, men blir reddet av erkefienden, den irske kongens skjønne datter - uten å vite hvem hun er. 
I en senere ridderturnering vinner han kongsdatteren for sin egen konge - og oppdager for sent hvem hun virkelig er; han har vunnet sitt livs kjærlighet til ekteskap for sin herre! 
Kjærlighet, plikt, offer, lengsel, smerte, drøm; alt finnes her. 

Filmen er helt OK. 
Drabelig og voldsom og romantisk, for så vidt. 
Og tidvis vakker. 
Men merklig lite berørende; det blir mye mer middelalderhistorie enn levende mennesker. 
