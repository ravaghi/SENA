Mer ståhai for lite
Et forsøk på å presse mer ut av søte-fisker-under-vann-animasjon-konseptet. 
Ikke ubetinget vellykket. 

HANDLER OM: 
Peik er en ung, urban fisk fra nokså grumset storby-farvann. 
Når hans foreldre havner i en trål, legger han ut på vandring til Revet, der tante Perle bor. 
Der vannet er renere, fargene friskere, damefiskene skjønnere. 
Men også livsfarlig, særlig når hvithaien Tor dukker opp... 
DOM: 
For det første: 
Dette er ikke en oppfølging av muntre «Stor ståhai» fra et par år tilbake. 
Men ellers er opplegget velkjent og forutsigelig og gjennomprøvet. 
Man vet hva man får. 
Så gjennomføringen er alt. 
Og den er faktisk ikke særlig god. 
Hele filmen er faktisk nokså tung på labben, litt dyster, nokså skremmende. 
Men, bevares: 
For de litt robuste, små, vil det også kunne være en velkommen gledesstund. 
