Apple iPhone 8 Plus
8 Plus er i praksis en stor utgave av iPhone 8, men det betyr også at den har fått et vesentlig større batteri innabords, som oppleves meget utholdende. 

Som i 7 Plus-modellen har også denne utgaven to kameraer på baksiden, med 2x optisk zoom og en svært god portrettmodus, som i år har fått nye funksjoner relatert til kunstig lyssetting av bildene. 
De får du ikke på fjorårets utgave. 

Vi hadde ønsket oss en raskere lader med i esken, og det aldrende iPhone-designet tar stor plass kontra skjermstørrelsen, men iPhone 8 Plus er en meget god telefon vi gjerne anbefaler. 
