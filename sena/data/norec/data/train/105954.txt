Navigators: «The Straight And Narrow»
(Columbia/Sony Music) 

Sterk arbeidsseier. 

Trond Andreassen og Navigators overgår aldri denne platens førstesingle, formidable «Wall Of Stone», men leverer likevel en svært helhetlig, bunn ærlig plate der klassisk østfold-americana kobles sømløst med britiske rock-tradisjoner fra sekstitallet. 

Andreassen synger med naturlig og suveren autoritet og har åpnet sinnsstemningene betraktelig siden tiden som mørkemann i Ricochets. 
Blant annet serverer han en nydelig countryballade i «Just Another Fool», og Jaques Brels kneipeklassiker «Amsterdam» er jo nesten som skapt for Trond Andreassens rå stemmeprakt. 

Det er i sannhet godt å ha en av norsk rocks fremste stemmer tilbake når også låtene holder en slik standard som her. 

BESTE LÅT: 
«Wall Of Stone» 
