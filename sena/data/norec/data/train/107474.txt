Natalie Imbruglia:«Counting Down The Days» 

(Brightside / SonyBMG) 

Eks-skuespillerinnen sliter med å finne egenart. 

Natalie Imbruglia forhaster seg ikke, men tre og et halvt år siden forrige plate, kommer et nytt fremstøt i perfekt timing til tilstedeværelsen av hennes høye kinnbein i den siste L'Oreal-reklamen. 
«Counting Down The Days» smaker veldig markedstilpasset voksenpop - lite, med andre ord - men hennes lettfattelige, teflon-pop har iallfall ført henne opp på den engelske listetoppen igjen. 
Imbruglias problem er en stemme som aldri klarer å tilføre sangene personlighet når låtmaterialet svikter, slik det ofte gjør her. 
Pent, men aldri egenartet. 
Og da blir også Natalie Imbruglia bare en av veldig, veldig mange helt greie pop-artister. 
