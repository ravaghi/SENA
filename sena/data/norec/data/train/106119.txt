Espen Hana:«Eg reise aleina» 

(West Audio) 

11 år etter solodebuten «Tunge Kyss» kommer Espen Hana med oppfølgeren. 

Siddisen har selv ansvaret for all tekst og musikk på platen og han synger på dialekt. 
Her er popmusikk i forskjellige musikalske innpakninger fra den sarte «Piaf»i duett med Britt-Synnøve Johansen til den mer rockete «God idé Bernard» og den bluesaktige «Fin aargang». 
Tekstmessig serverer Espen Hana betraktninger og observasjoner om mennesker og livet vårt; om å være deltidspappa, om søken etter kjærlighet og samlivsbrudd. 

«Eg reise aleina» finner nok først og fremst sitt publikum i Rogaland og hos utflyttede siddiser.Espen Hana er variert og stort sett bra på dette albumet, men jeg savner den ene, store sangen som griper lytteren og kan inspirere til å høre platen gjentatte ganger. 

ANBEFALTE KJØP: 
«Piaf», «Natt på mørke fodballbane» og «God idé Bernard». 
