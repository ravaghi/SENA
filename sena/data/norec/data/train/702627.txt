Marilyn slik hun neppe var
Michelel Williams gjør en så sjarmerende og søt rolle som Marilyn Monroe at det oppstår en helt ny Marilyn som antakelig ikke har noe med virkeligheten å gjøre. 
Men deilig er det. 

"My week with Marilyn": 
Britisk-amerikanskdokudrama. 
2011. 
1 time, 39 minutter. 
11 år. 
Regi: Simon Curtis. 
Med: 
MichelleWilliams, Eddie Redmayne, Kenneth Branagh, Emma Watson, Julia Ormond. 

Michelle Williams spiller Marilyn Monroe så vakkert atoriginalen blir stående igjen som en mosegråna parkskulptur med duedrit på. 
Williams er en sunn, sensuell jentunge som antakelig har gått i Steinerskolensbarnehage og blitt elska av morsmål-lærere på alle klassetrinn. 
Hun spillerMonroe så vi begynner å tro at de de tabloide geni-utnevnelsene tilkroppsstjerna var berettiga. 

Filmen handler egentlig om en ung gutt som får sin førstejobb i engelsk filmbransje, og der blir han lakei for Laurence Olivier oghjertevenn med Marilyn. 
Året er 1956, og alle går rundt og ser konsentrerthistoriske ut. 
Marilyn Monroe skal spille "Prinsen og korpiken" iEngland, og hun bor nesten alene i et landlig engelsk hus. 
Der bliroverklassegutten Colin Clark hennes beste venn, og han forelsker seg i hennemed åpen munn og øyne som såvidt henger fast i kraniet. 
Det er en rørendeskildring av en ung mann, det er en nesegrus eufemisering av en enkelshow-artist og det er ingen grunn til at folk ikke skal unne seg filmensuimotståelige romantikk. 

I forbindelse med "Kon-Tiki" har vi lært atdokudramaer tumler rundt med virkeligheten slik katter leker med mus, så dettetåler vi. 
