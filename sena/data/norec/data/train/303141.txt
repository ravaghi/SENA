Dylan-skilsmisse på nynorsk er en suksess
Her blir «Idiot Wind» til «Vind utan vit». 

||| 
ALBUM: 
Mange utgir coverversjoner av kjente låter. 
De færreste våger å gjenskape hele album. 
Men Tom Roger Aadland er ikke skuggeredd. 

Han har spilt inn en av Bob Dylans ypperste LP'er, skilsmisseklassikeren «Blood On The Tracks» (1975), låt for låt, med nynorske tekster og ydmyke, i hovedak akustiske arrangementer, i pakt med originalen. 

Sangene får titler som «Vikla inn i blått», «Du gjer meg einsam når du dreg», «Vind utan vit» og «Om du ser ho, hels frå meg». 

Og sannelig: 
Aadland har lagd en versjon av dette vemodige, melodiøse og lidenskaplige albumet som både er vakker og rørende. 

Tolkningene er uten pretensiøse ambisjoner. 
Det nynorske språket blåser mildt rundt tekstene, formidlet med tilbakelent melankoli av vokalisten,uten kunster eller fakter. 

Kledelige er også to duetter med Linn Frøkedal; «Lagnaden sin vri» og «Til stormen dreg forbi». 

Rent som en klar, luftig høstdag. 
