Ikke smart nok
Uforløst americana 

El Cuero er egentlig et av landets beste band. 
På både debuten fra 2007 og «A Glimmer Of Hope» viste de at det fremdeles var mulig å lage interessant americana og countryrock. 

Inspirasjonen etter Neil Young & Crazy Horse, Flying Burrito Brothers og Steve Earle var tydelig til stede, men i mørket bandet malte frem var det også nok motstand til at det fascinerte. 
«From Mountains To Sand» er en mer polert affære; gitarene er roet ned noen hakk til fordel for melodi og vokal. 

Problemet er bare at melodiene denne gangen virker noe uinspirerte, og Brynjar Takle Ohr er fremdeles ingen utpreget dyktig vokalist. 
Albumet har nok av energi, men bandet fungerer best når de får ro til å dvele ved de fiffige detaljene og mørkere stemningene. 
Originaliteten er borte. 
I stedet serveres det lett fordøyelig americana de fleste kan like. 
Ikke noe galt i det, men virkelig stor musikk blir det ikke. 

Enig med vår anmelder? 
Si din mening her! 
