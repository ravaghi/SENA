Lava:«Alibi» 

(Tylden) 

Lunkent Lava-album. 

Noe forteller meg at det finnes et relativt stort publikum der ute som fortsatt kan tenke seg å kjøpe et nytt album med Lava, til tross for at bandet hadde storhetstiden sin på 1980-tallet. 

De som nylig krabbet ut av skapet og vedkjente seg et forhold til west coast-musikk, vil imidlertid neppe omfavne «Alibi» denne gangen heller. 

Lava, som deltok på nesten alt som fantes av norske produksjoner, har langt fra mistet grepet og sitt uttrykk; som vanlig handler det om melodiøs fusion-pop og ballader. 
Egil Eldøen synger fint, og Lava er selvfølgelig bunnsolide rent musikalsk. 

På den annen side er albumet «Alibi» verken særlig spennende eller nyskapende. 
Det koker ikke hos Lava, for å bruke en billig klisjé. 
I lengden blir låtene rett og slett kjedelige og slappe. 
«A Matter Of Time», «Missing You», «Closet» og «Breaking Away» er unntak som definitivt vil glede gamle fans. 

ESPEN A. HANSEN 
