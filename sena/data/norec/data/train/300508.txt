Var du fornøyd med «Storbynatt»?
Bård og Harald viser god talkshowform. 

||| 
TV: 
Forrige uke hadde gutta i Radioresepsjonen talkshowpremiere. 
Ei knapp uke seinere er Eia og Tufte her med enda et hverdagstalkshow. 
Vi må kunne kalle dem veteraner av den produktive sorten, ettersom det er blitt et variert knippe show siden «Lille lørdag» startet en landsomfattende humordebatt i 1995. 
Tufte Johansen har i tillegg kjørt et parallelt sololøp med fisking og fotball, mens Eia tidligere i år satte kjønnsforskerne i bevegelse og ble beskyldt for å hjernevaske det norske folk i beste sendetid. 

Utsøkt ironi 

Men, altså, nå er det talkshow som gjelder. 
Det fungerer ikke bare som en ramme rundt sketsjene, men er det bærende elementet. 
Og det fungerer bra. 
Bård og Harald er morsomme på en helt annen måte når de småprater med hverandre enn når de presenterer innøvde sketsjer (Død fugl på hodet, hjerneskadd svensk bokser). 
Om med «helt annen måte» mener jeg «bedre», men slike humorspørsmål er i stor grad en smakssak. 

En annen sjanger i «Storbynatt» som fungerer ypperlig, er «bløffeintervjuet», som i første program består i å la Brita Møystad Engseth og Martine Aurdal tro at de blir intervjuet av tv-kanalen al-Arabiya om likestilling. 
Her er ideen i utgangspunktet svært god og resultatet kan gjerne bli stående som en klassiker. 
Legg merke til hvordan ironien stables opp, lag på lag, etter hvert som intervjuobjektene både avsløres og tildekkes. 

Antifeministen Kveldens gjest er Hanne Nabintu Herland, forfatter og antifeminist. 
Også her flyter praten lett, med små stikk fra Bård som Herland tar på strak arm og sier vi må «følge etter utlandet», slik at ikke alle mannfolka går lei og henter koner i Thailand og Afrika. 
Programmet er også utstyrt med et eget husband, Svidd gummi, som bidrar til å holde stemningen høy. 
Som takk for dette blir de mobbet av Bård og servert en matrett som ... vel, la oss si at den har passert gjennom en kanyle. 
