Plateanmeldelse:Dream Theater - «Dream Theater» 

Episk, selv for dette bandet. 

ALBUM: 
PROGMETAL Dream Theater «Dream Theater» (Warner Music) 12 album ut i karrieren finner Dream Theater det for godt å gi ut et selvtitulert album, som jo gjerne skal bety noe helt sentralt i karrieren til en artist/band. 
Dream Theater lykkes da også utmerket i å (gjen) finne sin egen essens. 

Egentlig holder det å beskrive den avsluttende symfonien «Illumination Theory» på 22 minutter - et hyperambisiøst verk som omfatter kaskader av perfeksjonert metal, strykere, atmosfæriske partier og intens riffing. 
Dream Theater i et nøtteskall, med andre ord. 
Slik meningen har vært med denne platen. 

Det er voldsomt, det er melodiøst, det er utmattende, det er halsbrekkende og det er New York-kvintetten på sitt aller beste. 

BESTE LÅT: 
«Illumination Theory» 
