«Spurvens» såre sang
Regi: 
Olivier Dahan. 
Genre: 
Biografisk drama. 
Fransk 

STJERNER: 
Marion Cotillard, Clotilde Courau, Jean-Paul Rouve, Sylvie Testud, Pascal Greggory, Emmanuelle Seigner, Gérard Depardieu. 

HANDLER OM: 
Livet til den franske sangeren og ikonet Edith Piaf (1915-1963). 
Det startet så å si i rennesteinen i Paris, oppveksten tilbrakte hun delvis på bestemorens bordell i Normandie, delvis sammen med sin far, en fordrukken, omreisende akrobat. 
Etter hvert ble hun en meget berømt person. 
Men slet hele livet med traumer og tragedier og sorger og ødeleggende kjærlighetsforhold og altfor mye rus. 
Hun døde som en totalt utslitt olding på 47. 

DOM: 
Betagende, berusende og rått engasjerende menneskelig drama! 
Det er lagt mindre vekt på historiske milepæler, desto mer på erindringenes levende strømmer gjennom dette bittelille, fantastiske mennesket. 
Marion Cotillard i hovedrollen er bare fantastisk. 
Rett og slett. 

Min smule anelse forteller meg at dette nok er en «kvinnefilm», først og fremst. 
Og at de som allerede er kjent med Edith Piafs liv og virke utvilsomt vil ha aller best utbytte av kinokvelden. 

Men her er uansett gull å finne. 
For alle! 
