Mount Eerie:De fikk 13 år sammen 

Oppfølgeren til en av fjorårets beste plater. 

Mount Eerie: 
"Now only" (P.W. Elverum & Sun) 

Geneviève Castrée var 35 år gammel da hun døde av kreft. 
Hun etterlot seg mannen Phil Elverum og en halvannet år gammel datter. 
Elverum fra Anacortes i staten Washington er mannen bak Mount Eerie, og han viet fjorårets "A crow looked at me" til hudløs sorg. 

Nå følger han opp med seks nye kutt. 
I sing to you, Geneviève. 
You don't exist. 
I sing to you though, lyder det i åpningen "Tintin in Tibet" med minner om det første møtet. 

I "Distortion" blander biter av støy seg med kassegitaren, før han på "Now only" henter fram et slående poprefreng om uventet død. 
"Earth" er om mulig enda vondere enn resten: 
You don't even have a dead body anymore. 

I "Two paintings by Nikolai Astrup" er han innom maleren som døde 47 år gammel, før han runder av med "Crow, pt. 2". 

Seks sanger fra en sorgprosess, med en begynnelse erkjennelse av at livet må gå videre. 

Beste spor: 
"Now only", "Earth". 
