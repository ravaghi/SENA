DJ Løv, Rypdal og Koristen:«The Love» (låt) 

(Mountain Music / Universal) 

Løvtynne greier. 

Å jakte på den store sommerhiten er for så vidt lov det, men det krever i det minste at du lager en skikkelig låt. 

DJ Løvs første forsøk uten Ravi foran seg, er så lettvektig at den nærmest fordufter når du prøver å spille den. 
En haug sommerklisjeer sauset sammen til en tam suppe av hvitmanns plastikkreggae, med så dårlig engelsk at man får flashbacks til norsk listepop fra åttitallet. 

Målt mot dette fremstår en sang som «Bombadilla Life» som det rene krafttak, og da er det noe alvorlig galt fatt. 
