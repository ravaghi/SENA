Jerry Lee Lewis:«Mean Old Man» 

(Mercury / Universal) 

Ærlighet i markedsføringen. 

La oss ta et minutts stillhet og prise herren for at Rick Rubin ikke har slått kloa i Jerry Lee Lewis (snart 75). 
Ikke noe monokrom dødspornografi fra «The Killer» denne gangen heller, på oppfølgeren til den overraskende «rockin'» «Last Man Standing» (2006). 

Men en haug gjester. 
Mick'n'Keef, Gillian Welch, John Fogerty. 
Og ja da. 
Sheryl Crow er med. 
Hun er alltid med på plater som dette. 
Det er loven. 

På sitt ypperste er dette en av årets beste røffe countryutgivelser. 
Gjestene overskinner aldri hovedpersonen. 
Som har all sin djevelske nonchalanse, og sin eventyrlige høyrehånd, i behold. 

BESTE LÅT: 
«I Really Don't Want To Know» 

MORTEN STÅLE NILSEN 
