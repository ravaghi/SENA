Matisyahu:«Youth» 

(Epic/SonyBMG) 

Fenomenet er iallfall originalt. 

En amerikanskfødt, ortodoks jøde som omfavner reggae og dancehall er ikke akkurat dagligdags kost, men det er nettopp det som utgjør Matisyahus univers. 
Det er imidlertid lite musikalsk oppsiktsvekkende ved «Youth», som allerede i de to første numrene jumper noe anstrengt fra reggae til rock, uten at vi helt blir overbevist om at det er smart. 

Litt må produsent Bill Laswell ta skylda for; han har skapt et lydbilde som bidro til å sende denne plata helt opp på fjerdeplass på amerikanske hitlister, men det er samtidig en avrundet, nesten polert lyd som ikke yter Matisyahus livfulle toasting full rettferdighet. 
Derfor kunne det ha vært morsomt å se mannen live. 

Muligheten er der på Garage i Oslo i morgen eller på Quarten i sommer. 
