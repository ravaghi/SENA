Maria Mena:«Home For Christmas» 

(Sony) 

Det er kun én ting å si om Maria Menas nye sang - vidunderlig. 
Eller vakkert. 

Eller vidunderlig vakkert. 
«Home For Christmas» er en sår og uendelig lengtende sang med et udefinerbart håp i bunn - formidlet av en hviskende, gåsehudfremkallende stemme og en vemodig, nesten bedrøvet pianoklang som Tom Waits patenterte på debuten «Closing Time» i 1973. 

Førjulstiden blir ikke bedre enn dette. 
