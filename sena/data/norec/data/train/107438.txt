Latter-terror
Regi: 
Dan Ollman, Sarah Price, Chris Smith. 
Med Mike Bonanno, Andy Bichlbaum, Dr. Andreas Bichlbauer, Phil Bayly. 
Dokumentar - tillatt for alle, egnet ungdom/voksne. 

Globaliseringsmostandere på latterlig korstog. 

«The Yes Men» er den nye tids «terrorister»; heldigvis totalt uvoldelige. 
Men med et enda mer effektivt våpen for hånden: latter. 

Disse «terroristene» er ektefødte Internett-barn. 
Det er Internett som gjør dem mulige, det er Internett som er deres base: 

Sakte, men sikkert, arbeidet de seg inn i World Trade Organizations (WTO) naboskap: 
De konstruerte nettsider, nyhetsbrev og informasjon tett opp mot WTO, gjennom å kopiere, små-forandre og direkte manipulere. 
Kort sagt: 
De forsøkte å ligne WTOs offisielle nyhetsfront mest mulig. 
Og de lykkes etter hvert stadig oftere med å bli tatt for virkelighetens WTO. 
Alt dette med klar målsetting: å bekjempe WTO med dens egne virkemidler, med den eget språk, mens dens egen «logikk», deres egen design. 

Mot dette kan man selvfølgelig reise store og prinsipielle innvendinger. 
Men The Yes Men passerer (antagelig for lett), fordi de er idealister med om, kanskje ikke høyverdig, så i alle fall gjennomført moralsk. 
Samt et høyst legitimt mål om å avdekke internasjonale maktstrukturer. 

De gjør det med intelligens og finesse! 
Det finnes scener i denne filmen av så idiotisk omfang, at gapskratt er eneste mulighet. 
Som for eksempel når en av deres representanter klart og tydelig fører bevis på hvorfor gammeldags slaveri er mye mindre lønnsomt enn moderne «utflagging» til lavkostnadsland. 
Men han er iført en gull-lamé-drakt med kontrollpanel ytterst på en kjempepenis. 
Han kan, i praksis, si hva han vil, fordi «alle» tror det er WTO som snakker. 

«The Yes Men» er en omfattende, tankevekkende og høyst diskutabel provokasjon på meget høyt nivå! 
