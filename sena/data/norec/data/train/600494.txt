Blodpudding á la Arnold
Arnold Schwarzenegger lovet i en av sine actionklassikere: 
"I'll be back". 

Vel , han holder hva han engang lovet. 
Etter å ha innehatt stillingen som guvernør i California og vært gjennom en stygg skilsmisse fra sin Kennedy-kone foran hele verden, er han tilbake i filmverdenen igjen. 
Og dét i samme løypa som før: 
Actionfilmen. 

Han spiller en figur som Clint Eastwood nærmest har tatt patent på: 
Den gamle, slitne mannen som mener at alt var bedre før og at han kan best. 
Så opprinner dagen da han må bevise at han stadig kan og at han kan sine ting meget godt. 

Arnold spiller en aldrende sheriff i en fluelort av en by et steds i Texas. 
En dag kommer han i krysslinjen mellom en mexicansk narkobaron på rømmen og FBI. 
Og sheriffen går til aksjon. 
Hardbalen aksjon. 

Som thriller er dette flatt og tradisjonelt. 
Selve actionutførelsen er utført med behendig kjapphet og sekundpresise forbikjøringer, kollisjoner, eksplosjoner og helt alminnelige drap. 
Noen vil helt sikkert se på faktumet som en bonus, men filmen er blodig. 
Brutal, voldelig og blodig. 
Og her finnes ingen under— eller overtoner, ingen sideordnede agendaer, alt er hva du ser og du får det rett i fleisen: Boowh – kræsj!! 

Og Arnold? 
Han spiller som ei kneipkake med menneskelige egenskaper. 
