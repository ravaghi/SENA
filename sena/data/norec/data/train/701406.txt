"Arthur" er et mirakel!
Hvem skulle trodd at Russell Brand skulle kunne spille åttitalls-rollen som Arthur sånn at man glemmer Dudley Moore? 

Arthur: 
Amerikansk komedie. 
2011. 
1 time, 45 minutter. 
11år. 
Regi: Jason Winer. 
Med: 
Russell Brand, Greta Gerwig, Helen Mirren, JenniferGarner, Luis Guzman, Nick Nolte. 

At Russell Brand skulle bli en rørende suksess som dendøgnfulle komedielegenden Arthur er et større mirakel enn da engelskmennsutvalgte dro sverd ut av stein. 

Dudley Moore skulle egentlig være Arthur for evigheten, ogJohn Gielgud skulle ta seg av ham, for han fikk Oscar for Hobson-rollen i 1982.Men ingen vil være bekjent av at de husker 1981 lenger, og Russell Brand er påalle måter en aktualisert finansfyllikk som aldri minner om Finbeck. 
Moore varen fin komiker, men sørgelig som en haleløs hund. 
Man fikk ikke trang tilrikdom av Dudleys Arthur. 
Brand er aldri tragisk. 
På tross av navnet blir detingenting ibsensk ved ham, det måtte i så fall være noe gyntsk. 
Han nyteralkohol slik man ikke skal, og når den fettfrie frekkasen med Rex Rodney-fjesetutnytter pengenes truse-magnetisme, skjer det med søt naivitet og ektevennlighet. 
Moore var 46 år da han spilte Arthur, a dirty old man. 
Brand er 36. 
Dessuten finnes dronninga der. 
Helen Mirren spiller butlerenog barnejenta Hobson med et rikt repertoar av innsiktsfull oppgitthet, og hunseiler gjennom filmen med fullriggerens fordragelige fasthet og framkomstevne. 

— Stjal du den kjolen fra Minni Mus, eller ga hun den fraseg frivillig? spør hun Greta Gerwig, som spiller komediens alvøydeurban-uskyld så inderlig at hun kunne vært Drew Barrymore. 

Brand snakker et engelsk som antakelig burde vært forbudtfordi det kan føre til barnløshet i Storbritannia. 
Han befinner seg i den delenav en falsett som før eller siden fører til oksygenmangel og er en skjønn fyrder han detter inn i politiets smilende varetekt. 
Han er også en stut i denforstand at han snubler av gårde til insemineringsritualer uten godkjennelse avlandbruksdepartementet eller rosabloggerne. 
Han er en kåt uskyld. 

— Jeg måtte ta tabasco på brystvortene fra han var seks årfor å slippe unna ham, sier Hobson. 
Gielgud sa aldri sånt. 

Da Arthur blir innkalt til sin næringskalde karriere-mor,hilser han henne som en god sønn: 
- Hei Vivienne, jeg husker at jeg bodde ilivmoren din! 

Da han omsider skal giftes bort til Jennifer Garner,forsøker pappaen hennes (Nick Nolte) å skjære ut tunga hans med sirkelsag. 
Detkan være for å stanse snakket, men kanskje ikke bare. 

— En bøtte tequila og en skje, sier Arthur. 
Da Hobson blirdødssjuk bringer han henne verdens største teddybjørn og en Darth Vader-maske: 
-Ta på deg maska, eller så brenner jeg bamsen! 

Russell Brand behersker det overspente replikk-nivået som omhan ble født med samtalene tatovert på rumpa. 
Han er en mann som kan grineoverbevisende i sitt eget bryllup fordi han ikke vil ha brura og inviterekjæresten til Pez-middag. 

Det var en overraskende kveld. 
Glem Dudley Moore. 
Moore is less. 

Følg meg på Twitter: 
@arilabra 
