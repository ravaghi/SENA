Harmonisk veteranmøte
Buddy Miller og Jim Lauderdale er utmerkede hver for seg, og sammen er de ikke noe dårligere. 
Buddy bor i Nashville, og Jim Lauderdale er invitert inn i hjemmestudioet. 
De er veteraner innen det som etter hvert har fått merkelappen americana og byr her på en blanding av egenskrevne sanger, lån og tradlåter. 
Den positive overraskelsen er hvordan de to røffe stemmene smelter sammen til noe som ligner en klassisk brødreduo. 
Harmoniene til Louvin Brothers er ikke så langt unna. 

Når de i tillegg skriver flotte sanger i lag, er dette et samarbeid som bør få en oppfølger. 
Buddys kone Julie bidrar på låtskriversiden, men overlater vokalen til gutta. 

Beste spor: 
"Lost my job of loving you", "That's not even why I love you", "It's hurts me". 
