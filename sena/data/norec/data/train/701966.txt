William Petersen revisited
Siden William Petersen kommer til å afp-e seg ut av rollen som Grissom i «CSI», passer det godt at snille mennesker sender ut «Manhunter» fra 1986 på DVD. 

Dette var første gang kinofolk traff den småsure elite-morderen Hannibal Lecktor, for William Petersen var før Jodie Foster som celle-besøker. 

Denne filmen skulle David Lynch ha laget, men det ble etter hvert den stilsikre «Miami Vice»-skaperen Michael Mann, som lager stillferdig film med skarpe farger, ufrodig renhet, horisont som er like skarp som en buksepress om morgenen. 
Vemodig synth ligger og sutrer intellektuelt under bildene, og alt er veldig perfekt. 
Filmen er laget etter samme roman som vår tids «Den røde drage» og handler altså om en seriemorder. 
WP er både åstedsgransker og psykologisk-telepatisk torpedo som skal trenge seg inn i sjuke folks hjernekammer. 

Det er veldig bra. 
