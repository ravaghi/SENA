Willie Nelson:« Songbird» 

Lost Highway/Universal 

Gamle Willie møter unge Ryan og resultatet blir... kjedelig. 

At ultraproduktive Willie Nelson blir backet opp og produsert av like ultraproduktive Ryan Adams ser jo på papiret ganske spennende ut. 
De tar for seg klassikere signert blant andre Leonard Cohen («Hallelujah» - nok en gang), Gram Parsons og Fleetwood Mac (tittelkuttet), og det skulle jo egentlig borge for en ordentlig gromplate. 

Trist da at sluttresultatet låter intetsigende og kjedelig - Nelson høres bare sånn passe interessert ut, og midt-tempoarrangementene på de mange velkjente låtene tilfører dem lite nytt. 
Bruk heller pengene på Willies forrige «ordentlige» utgivelse «You Don't Know Me: The Songs of Cindy Walker» - hvor han er mye mer inspirert enn han er her. 

KJØP DISSE: «$1000 Wedding», «Yours Love» 
