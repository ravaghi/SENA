Smidig slange
Fransk og faretruende 

HANDLER OM: 
Motefotografen Vincent er midt i en opprivende skilsmisse. 
Så blir han gjenstand for et avansert utpressingsforsøk i regi av en gammel skolekamerat. 
Men hva er egentlig motivet? 

DOM: Veldreid, stresset, spennende fransk thriller om marerittmennesket som fester seg som en klegg på nakken, fast bestemt på å suge ut all livskraft og motstandsdyktighet. 

Joseph Plender er en patetisk psykopat med en mørk hemmelighet, Vincent er den opportunistiske hverdagsdustemikkelen, som må kjempe seg ut av et Hitchcock-aktig håpløst scenario, helt udyktig på egen hånd. 
Det bærer gang på gang tilbake til start, men regissør Barbier holder elegant spenningen oppe i to hele timer. 
OK, så er originaliteten ikke påtrengende, kvinnesynet til tider slett, psykologien mindre overbevisende og musikken en usubtil, forstyrrende vederstyggelighet. 
Spenning i kinosetet blir det uansett. 
