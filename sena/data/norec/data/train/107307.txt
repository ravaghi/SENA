Ut av kaos
Regi: 
Michael Dowse. 
Med Paul Kaye, Betriz Batarda, Kate Magowan, Mike Wilmot m.fl. Britisk. 
Komedie - 15 år. 

Liksom-dokumentar om en hyllet DJ, som går bananas på Ibiza. 
Men uventet finner veier ut av kaos. 

I de mest svingende partytider på Ibiza, gir DJ Frankie Wilde alt han har - og en god del til - for å holde seg selv og et umettelig partypublikum i høygir. 
Ibiza var stedet uten hemninger, der festfolk møttes, alkoholen fløt og dopen holdt alt gående. 

Å overgå seg selv som motor og midtpunkt for partygjenger med stadig høyere forventninger, kan ta knekken på noen hver. 

I alle fall på DJ Wilde. 
Han går bananas. 
Og enda verre: 
Han er i ferd med å bli døv. 

En DJ uten hørsel ligger usedvanlig dårlig an. 

Lenge er det altfor strevsomt å følge Wildes ville vei mot helvete og det totale bunnmål - især fordi doku-formen fungerer ekstremt dårlig. 

Men hold ut: 
Kanskje litt for sent tar alt en meget god og uventet retning: 
Da gjør nemlig DJ'en oppdagelse av ytterst allmenn interesse. 
Og mål og mening nydelig siver ut av kaos; Filmens og DJ Wildes! 

ELLEN MARGRETHE SAND 
