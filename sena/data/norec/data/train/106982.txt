Hugo Risan:«Finally» 

(Piraya music) 

Debuterer som soloartist etter å ha vært profesjonell musiker i over 20 år. 

Sandefjordsmannen Hugo Risan synger tradisjonell country på sin debutplate. 
Han har valgt å presentere tretten mer eller mindre kjente countrysanger i egen tolkning. 

Risan har en god stemme, og hans album vil først og fremst gå hjem hos dem som liker countrymusikk uten store musikalske fiksfakserier eller utfordringer. 

«Finally» er blitt en helt OK plateproduksjon, men mangler det lille som hever interessen og gjør at du gjerne hører den igjen og igjen. 
Hugo Risans versjoner av «Pop a top», «Tips on my fingers» og «Just to see you smile» fungerer best. 
