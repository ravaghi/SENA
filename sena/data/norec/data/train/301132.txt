43 er ingen alder, selv for en rapper
E-40 imponerer med sitt andre dobbeltalbum på to år. 

ALBUM: 
43 er ingen alder, selv ikke når du er rapper og hiphop-produsent. 
Bare sjekk ut veteran E-40s andre dobbeltalbum på to år (!). 

For mens Bay Area-området i California har vist seg å by på noen av de mest spennende unge rappersonlighetene og produsentene de siste årene, står ikke dette kreative miljøets pioner og grand old man tilbake for ungfolenes orginalitet og produktivitet. 

Gjennom førtifire basstunge, minimalistiske og mørke — men samtidig fengende og varierte — kutt viser E-40 at han er mer fokusert og pigg enn på lenge, med en fin blanding av gangsterhistorier og hypno partymusikk. 

Her burde det med andre ord være nok krim, skrudd underholdning og grovkornet humor for hele påskeferien. 
