Spillanmeldelse:«Pro Cycling Manager 2011» 

(VG Nett) 
«Pro Cycling Manager 2011» er siste tiskudd til en managerserie som har stått på stedet hvil i flere år, og som reddes av det solide grunnarbeidet fra i fjor. 

Startskuddet for årets Tour de France er akkurat gått, og i den anledning slipper Cyanide sitt siste tilskudd til «Pro Cycling Manager-serien». 
Oppskriften er uforandret, og du får igjen muligheten til å ta kontroll over et profesjonelt sykkellag for å oppnå suksess. 

«Pro Cycling Manager 2011» gir deg muligheten til å delta med ditt lag i nesten 500 etapper og endagsritt. 
Dette inkluderer store etapperitt som Tour de France, Giro d'Italia og Vuelta a Spania. 
Utviklerne har valgt å fortsette med fjorårets suksess hvor rutene ble laget ved hjelp av GPS-koordinater, og dette gir løyper som ligger veldig tett på virkeligheten. 

Det er også i år mulig å innta velodromen å sykle banedisipliner, men dette er som tidligere ikke veldig underholdene og forblir bare en liten notis i forhold til karrieredelen. 

Cyanide har også i år lagt mest arbeid ned i 3D-motoren som brukes under rittene. 
Syklistene har fått helt nye modeller som gjenspeiler rytternes virkelige høyde og vekt. 

I praksis betyr dette at man klart ser forskjellen på klatrere som Schleck-brødrene og sprintere som Thor Hushovd. 
En god nyhet som er med på å gi litt mer mangfold i hovedfeltet, men den er på ingen måte revolusjonerende for serien. 

Den andre nyheten som «Pro Cycling Manager 2011» byr på er at rytterne i mindre grad kjører igjennom hverandre. 
Dette er det eneste som har stor betydning for spillbarheten i forhold til i fjor, og gjør poisjonen til rytterne dine i feltet mye viktigere enn tidligere. 

For eksempel må man passe mer på når man skal spurte eller gå i brudd for å unngår å bli innesperret av andre ryttere. 
Marginene mellom seier og tap er som i den virkelige sykkelsporten meget små til tider. 

Selve managermodusen har fått en liten ansiktsløftning, men sliter stadig med de samme problemene som tidligere når det kommer til navigering. 
Noe som ofte ender i lange letetider før man finner den informasjonen eller funksjonen man er ute etter. 

Fortsatt gir ikke det utenomsportslige aspektet av spillet meg de største opplevelsene, og jeg er enda ikke overbevist om at de valgene jeg tar utenfor rittene virkelig har noen store konsekvenser. 

VGD-bruker Kennyking: 
Har spilt karriere med Leopark Trek siden igår, latterlig morsomt! 
Bennati som spurter er et lyn, Andy Og Fränck samarbeidet er dynamitt. 
Diskuter PCM 2011 her! 

«Pro Cycling Manager 2011» er et spill som virkelig sliter med å føre serien videre. 
De små forbedringene utviklerne har gjort i deres utmerkede 3d-motor har veldig lite å si for spillbarheten, og det føles meget likt fjorårets utgave. 

Det at «Pro Cycling Manager 2011» har et sikkert grunnlag fra tidligere gjør det likevel til et spill som absolutt har sine høydepunkter. 
Det er fortsatt gøy når spurttoget ditt virkelig fungerer eller du klarer å knekke din argeste rival opp de bratteste fjellsidene. 

Men eier man tidligere utgaver av serien er det vanskelig å forsvare prisen for en så liten oppgradering. 

PRO CYCLING MANAGER 2011 Plattform: 
PC Genre: 
Sport Alder: 
3 Utvikler: 
Cyanide Utgiver: 
Focus Mer info 
