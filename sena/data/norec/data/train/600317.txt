Hvis Gud var belgisk
DRAMA/KOMEDIE 

Originaltittel: 
Le tout nouveau testament 

Regi: 
Jaco VanDormael 

Manus: Jaco Van Dormael, Thomas Gunzig 

Skuespillere: PiliGroyne, Benoît Poelvoorde, Catherine Deneuve, François Damiens,Yolande Moreau, Laura Verlinden 

Musikk: 
An Pierle 

Aldersgrense: 
12 år 

Gud er en ubarbert, småfull slubbert som subber rundt i badekåpe hele dagen. 
Fra sin lille leilighet i Brüssel morer han seg med å plage menneskene han selv har skapt. 
«Et smørbrød med syltetøy faller alltid med syltetøysiden ned,» skriver han på datamaskinen sin, og dermed er en ny meningsløs naturlov skapt. 
Gud er rett og slett en skikkelig kjiping. 

De som vil kalle anslaget i denne belgiske filmen for blasfemisk, har antakelig helt rett. 
Men «Det helt nye testamente» skal ganske snart endre karakter. 
Gud har nemlig en liten datter, Ea, som gjør opprør mot sin hustyrann av en far. 
Og når 
Ea beveger seg ut i verden for å samle seg en flokk disipler, går «Det helt nye testamente» fra å være en absurd sort satire til å bli ganske søt humanistisk fabel. 

Den er rik på ideer, denne fabelen. 
Ikke minst har den mye fint å by på rent visuelt. 
Men etter hvert skal den også gå seg vill i sitt eget mylder av temaer, karakterer og handlingstråder. 
Innfallene blir for mange. 
Helheten blir lidende under et mangel på fokus. 
Det blir stadig vanskeligere å få tak i meningen med alt sammen. 

Sånn sett er det fristende å si at dette helt nye testamentet har en del til felles med det forrige, tross alt. 
