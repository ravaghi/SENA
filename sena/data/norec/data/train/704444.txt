Noe kjent, noe fremmed
Den første platen fra Belle and Sebastian på fem år åpner med Stuart Murdochs mest selvbiografiske sang så langt. 
"Nobody's Empire" tar for seg årene med ME, en sykdom som meldte seg i studenttiden. 
En nydelig sang av beste Belle-merke. 

"Allie" er også kjent stoff, selv om den snuser på prog. 
Deretter går Glasgow-bandet i en helt ny retning. 
"The party line" er en funky sak a la George Clinton. 
Produsent Ben H. 
Allen fikk i oppgave å sprite opp lydbildet, og det merkes også på kutt som "Enter Sylvia Plath" og "The book of you". 

Samtidig finner du kjent stoff i vakre sanger som "The cat with the cream" og "Ever had a little faith?". 

Et album som spriker, men det er ikke nødvendig å like alle sangene så lenge du elsker noen av dem. 

Beste spor: 
"Nobody's Empire", "The party line", "Ever had a little faith?", "Play for today". 
