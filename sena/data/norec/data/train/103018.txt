Lil Wayne «Tha Carter IV»
(Cash Money / Universal) 

Sliter med å følge opp. 

I 2008 var Lil Wayne kongen av rap med suksessen «Tha Carter III» og låten «Lollipop» som lå på hitlistene verden over. 
I mellomtiden har han gitt ut et par «pauseplater» og tilbrakt det meste av fjoråret bak murene. 
«Tha Carter IV» gir et svært blandet inntrykk. 
Musikken er gjennomgående mørk og synthbasert, uten umiddelbare ørefangere. 
Det tekstlige universet er ikke imponerende stort, og kretser mye rundt damer. 
Som rapper har Wayne likevel en del å gi i originale rim og imponerende flyt. 
Særlig på «Intro», «Interlude» og «Outro». 
Fine gjesteopptredener også av Jadakiss, Busta Rhymes, Drake og Johnny Legend. 
I lengden blir det likevel for stillestående. 

BESTE LÅT: 
«Outro» CARL PETTER OPSAHL 
