Test av Nissan Leaf:El-egant! 

Nissan Leaf har allerede mottatt en rekke priser verden rundt. 
Det er lett å forstå satt opp mot rimelige el-biler på det norske markedet i dag. 

Her har du en bil som i stor grad likner på en vanlig meget godt utrustet bil i Golf-klassen. 

Du sitter godt i førersetet. 
Bilen har to forskjellige kjøremodus, det ene hjelper deg til å bruke minst mulig batteri. 
Setter du den lille joystickliknende «girspaken» i D leverer derimot Leaf tilsvarende 140 hestekrefter. 

Det er langt mer enn hva de to andre bilene i testen byr på. 

Øko-innstillingen er smart - du bil til enhver tid gjort oppmerksom på om du har 170 kilometer eller 50 kilometer igjen på batteriet før bilen stopper. 
Det gjør batteribruken nærmest til en besettelse. 
Hjelpen gir en langt mer avslappende kjøreopplevelse, selv om du føler at du kjører med håndbrekket på. 

Du har plass til tre i baksetet og bagasjerommet er 100 liter større enn i konkurrentene. 
Den er ikke like snerten og parkere eller å manøvrere i byen. 
Men som nummer en bil, er Leaf det klart beste valget. 
Som ren bybil, som ikke skal kjøres ofte på motorveien eller på langturer (i den grad 12-15 mil er langtur,) er kanskje konkurrenten et like greit valg. 

VG kjørte de to bilene på samme ruter med lik utendørs temperaturer, brukte radio og klimaanlegg stilt inn midt på treet (Leaf har automatisk klimaanlegg.) 

Vår erfaring var at Leaf leverer en mil eller to mer på rekkevidden. 
Den har oppgitt lengre teoretisk kjørerekkevidde; 175 kilometer mot 150 kilometer på trillingene. 
Vår erfaring med bilene i vanlig høstvær ved vanlig kjøring tilsier en kjørelengde på 100-120 kilometer. 

Nissan anbefaler alle Leafkjøpere å kjøpe med seg en egen hjemmelader. 
Den koster 16.500 kroner. 

Nissan forklarer dette med at de er usikre på hvor bra el-anlegg folk har hjemme og om den medfølgende ladekabelen kan gi varmegang. 

Ladetiden er 12 timer ved normal temperatur eller opp til 15 timer når det er kaldt. 
Det er langt lengre enn løsningen trillingene bruker. 
Hjemmeladeenheten reduserer ladetiden til 8 timer. 

Førermiljø: 
Høyt standard utstyrsnivå, gode seter, noe dårlig sikt ut spesielt på sidene bakover. 

Kjøreegenskaper: 
Langt sprekere og mer bunndrag enn de to andre i testen. 

Familiemiljø: 
Nesten like stor bak som en Golf. 
Laangt bedre enn el- konkurrentene. 

Miljø: 
Null utslipp når strømmen kommer fra de riktige stedene. 

Sikkerhet: 
Toppscore i EuronNCAP. 

Å eie: 
Fullt batteri koster deg 15-20 kroner. 
I tillegg til alle elbilfordelene. 
Minusen er at det er mye penger å investere i en bil med usikkert verdifall ved videresalg om noen år. 

Å kjøpe: 
Regn med et påslag på 16.500 kroner for hjemmelader. 
Prisen er langt høyere enn konkurrenten men du får mye mer bil for pengene. 

Design: 
Ingen vakker bil utvendig. 
Innvendig er det helt greit. 

Gjennomsnittlig poengscore: 4,88 
