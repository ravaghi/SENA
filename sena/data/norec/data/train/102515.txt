Plateanmeldelse:Jim James - «Regions Of Light And Sound Of God» 

Drømmende kursendring fra rootsrocker. 

ALBUM: 
INDIEPOP Jim James «Regions Of Light And Sound Of God» (V2/Universal) 

Til vanlig synger James for My Morning Jacket, men nå er 34-åringen for første gang virkelig på egenhånd (han gjør alt selv), og milevis fra røttene. 

Arven fra godsoulsoftiser som Withers og Valli bærer, sammen med knirkende rhodes og dyp saksofon, låter som fortjent tar seg tid til å gjøre seg forstått. 

Kentucky-karens enorme, barneklare stemme er like deler kosmisk og komisk undrende i et lydbilde vel så svevende som albumtittelen. 
En balansegang som kunne gått virkelig ille; soloalbum fra bandvokalister blir ofte en dårligere versjon av sin moderenhet. 
Her er sannelig det motsatte tilfelle. 

BESTE LÅT: 
«A New Life» 
