Pure Evoke H3
Pure er selve DAB-kongen i hjemlandet Storbritannia, og radioene deres er unektelig flotte å se på. 
Evoke H3 er intet unntak, med imitert trekabinett, fargeskjerm og ryddig knappeplassering. 

Betjeningen er forbilledlig enkel: 
Tre programknapper for stasjoner du hører på til daglig. 
Under den fjerde finner du de øvrige favorittene du har lagt inn. 

Lyden er behagelig avrundet, og kanskje litt ullen. 
Men den er bedre enn vi har hørt på tidligere Pure-radioer. 
