Øystein Baadsvik m. fl.: «Prelude, fnugg & riffs»
Klassisk, musikk av Bernstein, Baadsvik, Turnage, Nelson med flere. 
(BIS) 

Tuba på topp. 

Verdens eneste solotubaist på heltid er nordmann. 
Øystein Baadsvik heter han, og har hatt solokonserter med orkestre over hele verden. 

På denne nye platen spiller han med Swedish Wind Orchestra under ledelse av elitetrombonisten Christian Lindberg. 
Musikken peker i flere retninger, Leonard Bernsteins «Prelude, fugue and riffs» har mye jazz i seg, mens Baadsviks egen, og mer eksperimentelt anlagte «Fnugg blue» faktisk har blitt en moderne klassiker - på denne platen er solostykket utarbeidet videre for orkester av komponisten Svein H. Giske. 

Boris Dievs konsert for tuba og blåsere er skrevet til Baadsvik, Fredrik Høgbergs «Trolltuba» er en morsom parafrase over eventyret om Bukkene Bruse, mens Daniel Nelsons flersatsige verk «Metallophoenic remix» ligner mer på en solokonsert av klassisk merke. 

Baadsvik er en sann virtuos på instrumentet sitt, og det gjør alle solopartiene blir en fryd for øret. 
Og de varierende uttrykkene gjør platen spennende - her er det noe for folk med ymse musikalske smaker. 
Og godt låter det, alt sammen. 
