SanDisk Ultra 120GB
Blir dette den første 120GB SSD som havner under 1000-lappen? 

Konkurransen mellom SSD-produsentene har hittil i første rekke dreid seg om ytelse, i mindre grad om pris. 
SanDisk har imidlertid et par sterke kort på hånden med sine nye Ultra-versjoner, som selges til svært attraktive priser. 
Og de synker stadig. 

SSD-ene kommer med 60 GB, 120GB og 240 GB kapasitet, vi har testet 120 GB utgaven. 

Best eller billigst? 

Sandisk har vært blant de som alltid har knivet om teten i konkurransen om det raskeste og største minnekortet. 
Når de begynte å tilby SSD la de seg på en langt mer beskjeden linje, og har valgt å ikke satse på optimal ytelse, men heller satse på bredden. 

Både forrige generasjon, som vi har testet tidligere, og dagens utgaver er blant de lavest prisede. 

Kapasitetene som tilbys er også de som flest brukere er interessert i, med 60GB for de med de trangeste budsjettene, 120GB for den store hop og 240GB for de som trenger litt mer og strekker seg litt lenger. 

Under dekselet 

Skrur vi ut de fire små skruene kan man enkelt vippe av lokket og så skru ut fire nye skruer og ta ut hele kretskortet. 

På oversiden finner vi - naturlig nok - flashminne fra Sandisk. 
I motsetning til de fleste SSD-produsentene produserer Sandisk selv minnebrikkene de bruker. 

På den andre siden sitter det derimot en SF-1222 kontrollerbrikke fra SandForce. 
Denne er ikke den nyeste og kjappeste, den er fra forrige generasjon og over halvannet år gammel, men gjør en grei jobb. 

En flaskehals i konstruksjonen er at SSD-en bare støtter 3 Gb/s, men noen alvorlig innvending er dette ikke. 

Ytelse 

Vi målte ytelsen med vårt vanlige knippe standardprogrammer, og resultatet ble som ventet. 
Resultatene ligger ikke i toppen, men passer utmerket for målgruppen. 

Konklusjon 

SanDisk Ultra passer utmerket til oppgradering av både litt eldre bærbare og stasjonære. 
Den er rimelig og har en ytelse som langt overgår de harddiskene den typisk vil erstatte. 
Resultatet er at man får en "ny PC" som både starter opp og jobber langt raskere enn før. 

SanDisk Ultra SSD 120GB 
