Dee Dee Bridgewater:«Eleonora Fagan. 
To Billie With Love» 

(EmArcy/Universal Music) 

Dee Dee synger Billie Holiday. 

Etter sin musikalske reise til Mali på kritikersuksessen «Red Earth», vender Dee Dee Bridgewater tilbake til jazzen og et knippe av Billie Holidays mest kjente sanger. 
For over 20 år siden tolket Dee Dee det samme repertoaret i musikalen «Lady Day», men måtte legge det vekk fordi Billie «tok over». 
Ingen fare her. 
«To Billie With Love» er hundre prosent Dee Dee Bridgewater i fyrverkeriform. 

Hennes mangeårige pianist Edsel Gomez står for moderne arrangementer, parhestene Lewis Nash på trommer og Christian McBride på bass koker. 
Treblåser James Carter er lydhør samtaleparter i lavmælte «Good Morning Heartache» og gnistrende «Fine And Mellow». 

BESTE KJØP: 
«Fine and Mellow» 
