Ringo Starr - «Ringo 2012»
Hett navn for 2012: 
Ringo! 

Årets minst viktige utgivelse er om ikke annet ganske trivelig. 
Ni godslig giktiske poplåter, unnagjort på 28 minutter. 
At Starr har vært involvert i å komponere samtlige, bortsett fra de to gammelrock-tolkningene, og sågar har skrevet én av dem helt på egenhånd, vitner om en viss anstrengelse. 
Og, ja - det er Ringo selv som spiller trommer. 

Starr sang godlynt gubbeaktig allerede i sin ungdom. 
Han høres således ikke merkbart svekket ut i 2012. 
En rekke ringrever stikker innom for å hjelpe sin venn. 
Men Dave Stewart, Don Was og Joe Walsh er liksom ikke helt det samme som John Lennon, Harry Nilsson og George Harrison. 
BESTE LÅT: 
«In Liverpool» 

MORTEN STÅLE NILSEN 
