Puppe-harry
Denne tv-oppfølgeren har ikke med Johnny Knoxville. 

To nye, søte villmannshvalper i den øvre smågodt-alderen spiller Luke og Duke og tvangsflyttes til Willie Nelsons hjemmebrentfarm i sørstatene, der vokalene er tøyelige som lakrisstenger, bortsett fra at de virker veldig hvite. 
I sørstatene uttales pupper «bøubis», og hvis Eddie Murphy hadde hatt en hvit bror, ville han ha bodd her, innhylla i toalettpapir. 

Guttene kjører inn i jentedusjen med en bil som likner elefantsusp. 
De ser på damer med bøubis, de finner karosseri til bilen sin ved nakensolerne og de kjører moonshine. 
I dette nabolaget er ikke Moon River en forurensa storbysang, men så foredla tenningsvæske at den kan vaske Edelbeis ut av ei flekkete tvistfille. 

Det hører med i filmen at Sherilyn Fenn spiller eldre dame med ustyrlig seksualbehov, og liksom-salige Daisy må kle seg i maisbunad (hemoroide-shorts og knyta rød bluse) for å få jobb i Bingen. 

Dette er en så harry film at den til og med har med en pms-vits. 
Mange vil kose seg. 
Veldig mange. 
