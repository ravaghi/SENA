Rush slutter aldri å overraske
Det er 36 år siden Rush skrev musikkhistorie med konseptalbumet; 2112. 
Den gang skapte de en fusjon mellom kraften og aggresjonen fra heavymetal, og elementer som strukturell kompleksitet og form fra progrock. 
På 80-tallet falt Rush, som mange andre band, for fristelsen til å lage mer kommersiell musikk. 
Deres nye album «Clockwork Angels», er et sted mellom disse to epokene. 

Her finner du fengende melodier og riff, men blir hele tiden overrasket av nye elementer i et spennende arrangement. 
Noen av sangene på albumet har også en konseptuell tilknytning til hverandre, som for eksempel «BU2B» og «BU2B2». 
Dette er avansert musikk hvor man oppdager nye sider av musikken ved hver gjennomlytting. 
Musikalsk overlegenhet gjør dette til en godbit for øret. 
