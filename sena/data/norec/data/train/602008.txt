På listetoppen
Lady Antebellum(terning 3) 

Need you know. 
(Capitol/EMI) 

I USA er denne trioen blant bestselgerne så langt i år med sitt andre album. 
To millioner solgte lar seg høre på dagens platemarked, og det er nok først og fremst godt voksne mennesker som faller for Lady Antebellums glatte og strømlinjeformede pop, som blir krydret med lette fnugg av country. 
Flere av Nashvilles mest meritterte studiomusikere hjelper til med det. 

Tittelkuttet og hitlåten ”Need you now” kan godt komme til å gjøre det bra også her hjemme via mye spilling på de kommersielle radiostasjonene. 
Låten er fin nok den, og med vekslende sang mellom en kvinnelig og mannlig vokalist gjennom hele albumet, framstår dette nærmest som en duettplate. 
Det er behagelig og pent, men aldri særlig spennende. 
Lady Antebellum treffer nok mange av de som falt for Shania Twain i hennes storhetstid. 
