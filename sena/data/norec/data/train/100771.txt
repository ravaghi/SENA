Diverste artister: «We All Love Ella»
Verve/Universal Music 

Glatt hyllest til Ella. 

Fortsatt står mange sangere i gjeld til Ella Fitzgerald og hennes uovertrufne kombinasjon av glitrende vokalteknikk og evne til å underholde. 
Denne tribute-skiva har samlet et imponerende knippe vokalister, fra opplagte valg som Dianne Reeves og Dee Dee Bridgewater via soul- og hiphopdivaer som Gladys Knight og Queen Latifah til kjølige k.d. lang. 

I bakgrunnen et blankpusset storband, elegant arrangert av Rob Mounsey og Billy Childs. 
Det meste låter som et diamantglitrende Las Vegas show: sedat, sidrumpa og helt uten det fyrverkeriet som Ella selv representerte. 

Det er likevel noen godbiter, som Queen Latifah i duett med pianist Hank Jones og et sjarmerende liveopptak med Ella selv i duett med Stevie Wonder på «You are the sunshine of my life» 

CARL PETTER OPSAHL 
