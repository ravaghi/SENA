Live / Lien:«Låvesalg» 

(Jazzland / Universal) 

Gnistrende samspill. 

To erfarne jazzmusikere, sangeren Live Roggen og pianisten Helge Lien, har satt sammen et svært tiltalende og variert program og tilbyr «Låvesalg». 
På repertoaret er spenstige og dyptloddende tolkninger av DumDum Boys' «Splitter Pine» og Jan Eggums «Nøkken ta meg» iblandet originale komposisjoner og tekster. 

Roggens vokale uttrykk er nyanserikt og levende, og hun skriver tekster med brodd og glimt. 
Lien har signert flere sterke melodier og bruker hele flygelet med sikker sans for klang og groove. 
Det er et lekent, gnistrende samspill på en innspilling det er umulig ikke å bli begeistret av. 

BESTE LÅT: 
«Ordet du aldri sang» 
