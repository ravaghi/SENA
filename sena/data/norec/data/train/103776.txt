Mons Leidvin Takle:«Julens melodier» 

(Naxos) 

Takle er en allsidig pianist og kreativ akkompagnatør. 

Hans egne arrangementer av kjente julemelodier når likevel ikke ut over taffelmusikknivået. 

Riktignok viser Takle at han har effekter fra mange stilarter, sjarmerende pianotriks og en hel del følsomhet på lur. 
Men han kjeder oss, fordi han hverken er konsekvent eller dristig nok til å tilføre julesangene noe egentlig nytt. 

På den annen side er det koselig med litt pianoklunking i de tusen hjem til jul, og «Julens melodier» kan sikkert sette stemningen. 

Særlig for dem som måtte kjøpe notene og spille selv. 
