Vafler «Vafler med rømme til frokost på senga»
(Villspor/Bare bra musikk) 

Oslo-basert trio som debuterer med norskspråklig plate med eget stoff. 

Håvard Buran Nærdal har hovedansvaret for tekst og musikk på denne debutplaten. 
Trioen serverer visepop, som har gode tilløp, men som er litt ujevn. 
Vafler byr både på ettertenksomme viser i mollstemning til bossa-nova-takter og småmorsomme sommertekster. 

Det virker som om bandet ikke helt har klart å bestemme seg for hvilken stil de vil satse på og rendyrke. 
De har tydelig talent og gode ideer. 

Vaflene har noen velsmakende hjerter der «Kleptoman», «Hyggelig» og «Venter på vår» smaker best. 

PS: 
Sannsynligvis første plate som er utgitt med egen oppskrift på vafler med rømme. 
