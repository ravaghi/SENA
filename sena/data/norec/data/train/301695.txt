I ferd med å bli fløtepuser
Coheed & Cambria mangler kampvilje. 

|||ALBUM: 
Claudio Sanchez og hans New York-venner har blitt hakket mykere for hvert album de har sluppet, og den kommersielle suksessen har stort sett økt tilsvarende. 

Først forsvant punk- og hardcore-elementene, og nå er også brorparten av den tradisjonelle metalen forsvunnet i havet av fløyelsmyk progrock. 

Coheed er kjent for sin konseptlyrikk, og der vi trodde historien om The Amory Wars ble avsluttet etter Vol 2, tar gjengen en Star Wars og legger handlingen til tiden før nummer en. 
Denne perioden preges av en smule stillstand, det blir mye føleri uten verken dramatikk eller momentum . 

«Here We Are Juggernaut» og «World of Lines» er funksjonibel altrock med slitesterke refreng, men platen i sin helhet mangler kampvilje og nerve. 

Med andre ord ingen grandiose perler av typen «Welcome Home», noe en plate av denne typen virkelig trenger. 
