Hålogalandslaget:«Aggrokultur» 

Dyp undergrunn fra nord. 

Pondusfar Joddski (Tungtvann) og den evige undergrunnshelten RSP (Kompani69) har begravd stridsøksen. 
I møtepunktet mellom deres musikalske preferanser har Hålogalandslaget oppstått - røff karibisk dansemusikk, britisk grime og derav litt (nesten tidsriktig) dubstep. 
Joddskis fjompete humor og RSPs beinharde narrativ samarbeider godt over grumsete produksjoner av assortert kvalitet. 

Sjarmen i undergrunnsrap ligger ofte i ujevnhetene, men når det låter så godt som «Stunta», «Hålogalandslaget», «Railltut» og gjestebonanzaen «Rop høyt» er det synd at ikke alle sporene opprettholder den samme spenningen. 
Men Hålogalandslaget beviser at grime funker med norsk rap fra de øverste hyller. 
Bedre sent enn aldri. 

BESTE LÅT: 
«Railltut» 
