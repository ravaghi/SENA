Anmeldelse The Flaming Lips And Heady Fwends:De musikalske surremiklene - og gode hjelpere 

Utgitt på vinyl i anledning Record Store Day for et par måneder siden. 
Nå tilgjengelig på CD for alle som ikke gadd å stå i kø da. 

«The Flaming Lips And Heady Fwends» (Warner) 

Mer enn en skrytete demonstrasjon av frontmann Wayne Coynes telefonbok og misunnelsesverdig gode omdømme: 
Disse 13 samarbeidene med alle fra Ke$ha til Nick Cave, via Bon Iver og Coldplays Chris Martin - samt en rekke mindre, mer freaky navn - høres ut som en samling uvanlig gode B-sider. 

Det er musikk så full av innfall at mange vil finne den utmattende. 
Men alle bør ta av seg hatten for The Flaming Lips' stadige evne til musikalsk undring. 

BESTE LÅT: 
«Do It!» 

MORTEN STÅLE NILSEN 
