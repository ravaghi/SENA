Skakk poet på en mørk scene
John Ivar Bye. 

CD: John Ivar Bye er kjent fra den utmerkete gruppa John?s Quijote, en låtskriver med et eget blikk for irrgangene langs livets nervetråder og en vokalist med et mørkt snerr som svar når tilværelsen truer med å bryte sammen. 

Bye har cabaretsangerens kontante, syrlige blåskjær i tekster som leker både med ord og gjerninger. 

« Intakt » JOHN IVAR BYE 

5 

Plateselskap GRAPPA/MUSIKKOPERATØRENE 

Med seg på laget har han pianisten Per Husby, som skaper rytme og jazzdriv, Atle Rakvåg på gitar, dessuten trommer/kontrabass og besøk av trompet, banjo (Kari Svendsen) og Tuva Syvertsen fra Valkyrien Allstars med sang og fele. 

Her er perler som kjærlighetsvisa «Jeg er en som...», bagatellen «Bulldogblues», den treffende «Arbeiderparty», den sugende «I blomsterpikens klør», til sammen 14 glefs til verden, for eksempel i linjer som denne: 
«Du har tilført letthet til mitt liv og tyngde til min død». 
Sær sødme, uten sukker. 

musikkkulturanmeldelseplatemusikkanmeldelser 

Del på facebook Lik Dagbladet Musikk på Facebook 
Del på facebookRapporter om feil i artikkelen 
