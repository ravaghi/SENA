Edelgris
Regi: Gary Winick. 
Genre: 
Barnefilm. 
Amerikansk 

NORSKE STEMMER: 
Ludvig Olavson Omre, Unn Vibeke 
Hol, Anders Baasmo 

HANDLER OM: 
Wilbur, den minste av de nyfødte grisungene, blir reddet fra slakt av Fern (Dakota Fanning). 
De blir bestevenner. 
Men for å overleve sin første julesesong, trenger han mer hjelp. 
Den kommer fra uventet hold, nemlig to av gårdens mindre populære beboere - edderkoppen Charlotte og den egosentriske rotta Templeton. 

DOM: 
Den nesten uutholdelig bedårende Dakota Fanning må finne seg i bli stående i skyggen av de mange dyra i denne. 
Filmatiseringen av en klassisk barnefortelling av E.B. White («Stuart Little») - «Charlottes tryllevev» minner med sine «ekte» snakkende dyr selvsagt en smule om «Heldiggrisen Babe» (1998). 
Det skal du se at barna kommer til å blåse en lang marsj i. 
Dette både morsomme og rørende eventyret om toleranse kan komme til å innebære et bratt stup i baconinntakskurven blant de aller minste. 
En veldig amerikansk film er det. 
Det er - hold deg fast! 
- ment som et kompliment. 
MORTEN STÅLE NILSEN 
