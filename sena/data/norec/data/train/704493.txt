Mørk stemning
Hvorfor Mark Lanegan krediterer dette som et band-prosjekt, er uklart. 

Den viktigste medhjelperen har vært en mobil-app kalt "Funk box". 
Samtidig har han lyttet mye til 80-tallets britiske new wave, ikke minst Joy Division. 
Resultatet er – ikke overraskende – mørkt og stemningsfullt. 
Samtidig er dette lettere tilgjengelig enn mye av det den tidligere Screaming Trees-vokalisten har gjort. 
Myke synther dominerer lydbildet, og melodiene er blant hans sterkeste. 
Hør hjertesorgen i "Torn red heart" og gråt. 

Beste spor: 
"Harvest home", "Floor of the ocean", "Seventh day", "Torn red heart". 
