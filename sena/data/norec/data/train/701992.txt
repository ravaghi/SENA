Palin-dama i stilig mamma-komedie
På forhånd var jeg så sikker på at denne ville suge at jeg kunne ha tilbudt meg å spise nettavisas sunne og deilige torsdagsmat hvis jeg lo én gang. 
Men jeg gjorde. 
Nå spiser jeg fullkorn-spaghetti. 

Tina Fey er en herlig skuespiller. 
Hun framstiller korpiedame med t-forma livmor, så da hun blir 37 år og hører bjellene, må hun skaffe seg en surrogatmor. 
Jenta kommer fra den ureflekterte delen av befolkningen som antakelig spiser ketchup uten kniv og gaffel. 
Skuespilleren heter Amy Poehler (blant annet «Saturday Night Live») og spiller på den magiske laser-streken mellom det overdrevne og det geniale. 
Hun er uventa vittig. 
Fey, som laget de kjente Palin-parodiene, er virkelig stilig og spiller komedie der oppe hvor det er luftig og behagelig. 
Sersjant Weaver driver surrogatforretning med blid business. 
Steve Martin med hale er en slags åndelig næringslivsguru, og Greg Kinnear har den lille juicepresser-butikken på hjørnet og ser ut som en yndlingskjæreste på ni måneders avstand. 

Mer røper jeg ikke. 
Ikke tale om. 
Men her finner du ikke ett ord om døden. 
Den reddet påsken. 
