Plateanmeldelse:Bendik Brænne - «Aloha From Torshov» 

Spellemannkandidat på balkongen. 

EP: FOLKROCK Bendik Brænne «Aloha From Torshov» (Snaxville/Musikkoperatørene) 
Han er sønn av den nylig avdøde skuespilleren og forfatteren Trond, og har noe av den samme, snille utstrålingen. 
Har spilt saksofon med en rekke artister og band, avdeling Oslo Øst. 
Han er Spellemann-nominert i countryklassen for Nashville-innspilte «How To Fake It In America», debutalbumet hans fra i fjor. 

«Aloha From Torshov» - fire sanger og et stemningsfullt omslagsfoto - har en mer hjemmesnekret følelse ved seg, trass i den rike instrumenteringen (strykere og greier). 
Det passer Brænnes beskjedne aura godt. 

EP-en føles som en kikk gjennom naboens nøkkelhull. 
Intim, sjarmerende folkrock, ikke helt ulikt St. Thomas. 

BESTE LÅT: 
«There Goes Tokyo» 

MORTEN STÅLE NILSEN 
