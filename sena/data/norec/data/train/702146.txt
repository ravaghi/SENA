Monsterplage
Kjedeligere enn når Dagbladet skriver om flått er "Monsters". 

Hvis man ville tillegge regissøren av denne kjedelige monsterfilmen tankevirksomhet kunne man si at den er en allegori om vestens søvngjengerske likegyldighet overfor verden. 
Flåtten er fryktelig den ene dagen. 
Muslimister (det er sånne som kaster müsli på religiøse motstandere) skremmer den neste dagen, og så er antakelig sykkelen til avdøde Wenche Foss det truende elementet den tredje. 

I denne filmen er monsterne fredeligere enn skogsinsekter og monstermaneter. 
En ekstremt irriterende amerikansk fotograf skal ledsage riking-datter gjennom alien-trua Mexico. 
Det er omtrent like spennende som en halvannen times hjemmevideo av Plunkes første skoledag. 

"Monsters": 
Amerikansk drama. 
2010. 
1 time, 32 minutter. 
Regi: Gareth Edwards. 
Med: 
Scoot McNairy, Whitney Able. 
