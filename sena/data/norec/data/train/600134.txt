Bomskudd
Regi: 
Joe Wright 

Skuespillere: 
Saoirse Ronan, Eric Bana, Cate Blanchett 

Sensur: 
15 år 

En ung pike (Saoirse Ronan), omkring de seksten, lever sammen med sin far (Eric Bana) i Nord–Finlands vill–mark. 
Der skyter de dyr med pil og bue, bor i ei gammel hytte uten elektrisitet, faren trener og driller jenta hver dag i språk, i nærkamp, i våpenbruk, i leksikalske data. 
Han lar henne også pugge en falsk livshistorie. 
I tillegg har han forsynt henne med den riktige livshistorien. 
Den er, selvfølgelig, blank løgn, den også. 

Hvorfor alt dette? 
Fordi hun fra fødselen er tilknyttet en organisasjon som tar sikte på å disiplinere henne til den per–fekte leiemorder. 
Da hun så slippes ut i verden, blir vi vitne til et bukkeritt av forfølgelse i en paranoid hauk over hauk–verden, med innlagte hvileskjær av stivt komisk gehalt. 

Dette er effektivt og kjapt turnert, rent regimessig, regissør er Joe Wright. 
Han sto bak dramaet «Om forlatelse», en film av et totalt annet kaliber. 
Filmen fengsler i åpningen, men troverdigheten krakelerer fullstendig da en forstår fil–mens utgangspunkt og linjer. 

Dom: 
En sær, negativ blanding av ungdomsfilm og voksenthriller. 
Som å lese en lekker meny, for å så å finne ut at restaurantens kjøkken kun består av defekt leketøy. 
