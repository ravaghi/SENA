Lek på ramme alvor
(Jeux d'enfants). 
Regi: Yann Samuell. 
Med: 
Guillaume Canet, Marion Cotillard. 
Fransk drama/komedie. 
11 år (egnet ungdom/voksne). 

Fransk og frenetisk, svart komedie om kjærlighet og galskap. 

Den er frekk, fransk og frenetisk. 
Lett på foten, mørk i blikket - som en høyst beregnet negativ-versjon av «Den yndige Amélie fra Montmartre». 

«Elsk meg om du tør» heter den, for en gangs skyld en norsk tittel som holder hva den lover. 
For dette er en filmatisk kjæling med den destruktive, livsfarlige versjon av kjærligheten - en tragikomedie om galskapens dødelige besettelse. 
Som begynner som livsfarlig lek, men fanger sine «spillere» og ender med dødelig alvor. 

Formen er hentet fra «Amelie»: 
De gnistrende fargene, den naive stilen. 
Men det minker fort på naiviteten til filmens to hovedpersoner, et par opprørere som finner hverandre allerede som barn, og bruker resten av livet til å elske, plage og utfordre hverandre i stadig mer vanvittige former. 

Men som, i likhet med sitt kjærestepar, ikke i tide tør legge bort leken og ta seg selv på alvor. 

ELLEN MARGRETHE SAND 
