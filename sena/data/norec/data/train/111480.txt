Genial
DVD-anmeldelse 

Regi: 
Marty Callner Amerikanske Chris Rock er i en særstilling på dagens «standup»-scene. 
Han er simpelthen mer intelligent enn alle de andre. 
«Kill The Messenger», sømløst klippet sammen fra tre separate show i London, New York og Johannesburg, er hans fjerde strake «standup»-klassiker siden 1996. 
Stoffet om politikk, rase og hiphop er, som alltid, fantastisk sterkt. 
Og plagsomt politisk korrekt blir han aldri, noe som understrekes av et tyngre-enn-vanlig fokus på kjønnsroller og sex i den siste halvtimen. 
Richard Pryor ville ha vært stolt av ham. 
MORTEN STÅLE NILSEN 
