Daniel Kvammen:Samlivsbrudd blir spretten pop 

Sanger sådd i kjærlighetens aske. 

Daniel Kvammen: 
"Vektlaus" (Jansen Plateproduksjon) 

Det er gått to år siden Daniel Kvammen debuterte med albumet "Fremad i alle retninga" og ep-en "1988". 
La oss heller ikke glemme den fantastiske julesinglen "23. desember". 

Nå er 28-åringen fra Geilo tilbake, og musikken er fortsatt frisk pop selv om ting har gått galt. 
Etter 47 sekunder forvandles "Ingenmannsland" fra kjærlighetsdepping på piano til spretten pop der Kvammen flyg aleine i detta store universet som ein brennande komet. 

I "Om du vil ei gong til" vil han gjøre hva som helst for å få kjæresten tilbake, og det er håp i "Eg og du for alltid". 
Siden går han gjennom stadiene i et samlivsbrudd med Even Ormestad som ledsager, over 20 mann på besøk, et orkester på 57 til trøst og ekkoet av Håkan Hellström i veggene. 

Det gir oss eksplosive sanger som "Skostredet" og en vakker avslutning i "Det beste ventar fortsatt". 

Beste spor: 
"Ingenmannsland", "Eg og du for alltid", "Me dansar ikkje for moro skyld", "Skoskredet", "Det beste ventar fortsatt". 
