Det optimale gitaruttrykket?
Jeff Beck jakter på perfeksjon mer enn han jakter på stjernene. 

|||ALBUM: 
Jeff Beck er kulthelten blant britiske gitarrockere, en fremragende gitarist, en «no nonsense»-musiker som ikke har fulgt verken Eric Clapton eller Jimmy Page - begge gamle kolleger fra Yardbirds - i jakten på stjernene. 

Han har kjørt sitt eget løp, enten han har frisket opp Gene Vincent-klassikere eller drevet hardcore eksperimenter. 

På denne plata framfører han egne favoritter sammen med 64 strykere og sangere som Joss Stone, Olivia Safe og Imelda May. 

Uklanderlig utført, Beck omfavner tonene og holder dem opp som lysende glasskuler, enten han spiller Benjamin Brittens «Corpus Christie Carol» (inspirert av Jeff Buckley), «Over the Rainbow» eller Puccinis «Nessun Dorma». 

Han tilstreber et optimalt gitaruttrykk, men blir det hele for lytefritt? 
For villet? 

Albumet rommerogså en DVD med en virtuos konsert fra Crossroads-festivalen 2007. 
