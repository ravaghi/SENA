Helter på banjo og mandolin
Hvordan fungerer David Bowies "Heroes" og Stones-låten "Paint it, black" i bluegrass-innpakning? 
Slett ikke så verst, når man hører dem framført av London-baserte The Coal Porters. 
I spissen finner vi Sid Griffin, kjent fra The Long Ryders. 

I bluegrass hører mandolinen med, og den er det han som tar hånd om mens Carly Frey tar fela og John Breese banjoen. 
Tali Trow er bassist, Neil Robert Herd er gitarist og Richard Thompson er blant gjestene. 
John Wood (Fairport Convention, Nick Drake, Squeeze) er produsent. 

Coal Porters profiterer på at fire av fem medlemmer synger, og Griffin har heldigvis beholdt en god slump av det som gjorde ham til en av 80-tallets alternative helter. 
Lagd for å skape liv på festivaler. 

Beste spor: 
"Heroes", "Red-eyed & blue", "Farmers' hands". 
