TV-premiere:Småmorsomt og helt greit 

Premiere er i kveld og programleder er Didrik Solli-Tangen, en ikke helt ukjent herre fra Melodi Grand Prix, nå sist kåret til Norges tøffeste kjendis på i «71 grader nord» på TVNorge. 

Opplegget er i utgangspunktet morsomt. 
I første episode møter vi Bjørn som selger et svært vågalt Nerdrum-inspirert portrett av seg selv, Eirik og Sondre gir bort en selvlaget pølsekiosk og Terje skulle gjerne ha solgt et syv meter høyt troll. 

Hverdagskuriosa til å smile av 

Hverdags-kuriosa og episoder man absolutt trekker på smilebåndet av. 
Selvfølgelig er variasjonsmulighetene mange. 
Samtidig tror jeg likevel ikke at jeg kommer til å gråte mine modige tårer dersom jeg skulle komme til å gå glipp av et og annet «Alt er til salgs»-program denne høsten. 

Kanskje er det like greit. 
TVNorge har lagt opp til fire programmer i uken i intet mindre enn seks uker denne høsten. 
Her tror jeg det ligger en betydelig slitasjefaktor, selv om jeg tilhører de som synes at det er viktig med resirkulering. 
På mange måter jo dette en form for loppemarked og det er ikke til å komme fra at det ligger stor underholdningsverdi i en del av det som ligger der ute. 

Direkte og avslappende 

Didrik Solli-Tangen debuterer som programleder i denne serien og kommer godt fra oppgaven. 
Han er direkte og avslappet foran kamera og det er tydelig at sceneerfaringen kommer godt med. 
