Arrangementene er detaljrike og spekket med finesse
Blood Command med raffinert punka pop. 

ALBUM: 
Det har vært mye ekthetsmas rundt bergensrockerne Blood Command. 

For den harde kjernen av punkere og hardcore-entusiaster blir muligens popreferansene hakket for påtrengende. 
På den andre siden burde kanskje folk være ferdig med å kredskule på hverandre i 2012. 

Gode låter og god lyd 

Problemstillingen er uansett underordnet all den tid bandet skriver gode låter som her. 

Blood Command har åpenbart jobbet mye med lyden siden den mer intuitive debuten «Ghostclocks». 
Det låter hardt og stort, uten at det blir for karakterløst og striglet. 

Arrangementene er detaljrike og spekket med finesse, noe som gir midtfingerrockere av typen «March of the Swan Elite» og poptilbøyeligheter som «High Five For Life» litt ekstra å tygge på. 

Mer variert 

Vokalist Silje Tombre har mer å spille på denne gangen, noe som bidrar til større variasjon i uttrykket. 

«Funeral Beach» er et godt rockealbum, uavhengig av musikkpolitisk tilhørighet. 
