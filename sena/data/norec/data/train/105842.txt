Selena Gomez & The Scene - «Kiss & Tell»
Sjarmerende jente - skuffende debut. 

Det er enkelt å plassere folk i bås når de ikke skiller seg nevneverdig fra artister i samme segment. 
17 år gamle Selena Gomez havner blant popkollegene Miley Cyrus, Ashley Tisdale og Demi Lovato, til tross for at Gomez har med seg et band (The Scene). 

Dette er en debutplate fylt med barnevennlig Disney-pop, noe dance og rampete punk. 
Det er søtt, pent, konstruert og lettbeint - men mangler særegenhet, og blir brått uinteressant. 
Låter som «As A Blonde» og «I Don't Miss You At All» vil alltid ha sin funksjon på jentekvelder, men som artist har Gomez et stykke å gå. 
Musikk om temaer tenåringshjerter banker for kan låte mye mer ekte enn dette. 

BESTE LÅT: 
«Crush» 

SILJE LARSEN BORGAN 
