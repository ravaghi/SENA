Cortina - «Sound Of A New Day»
Tilbake i eget band - og et annet språk. 

Paul Hansen har unektelig en snev mer personlighet som norskspråklig Vampvokalist enn når han synger på engelsk i Cortina. 
Likevel skriver han svært gode og varierte låter, samtidig som stemmen - med enda større Chris Martin-knekk enn på Cortinas debut - både er ytterst behagelig og lett gjenkjennelig. 

Lydbildet denne gangen er mer britisk og hjemlig orientert (men «The Dude Abides» er ekstremt springsteensk!) og utfylles flott av vare strykearrangementer fra produsent Mike Hartungs hånd. 
Hansens tekster handler ikke helt originalt om den fordømt vanskelige kjærligheten og understrekes av melodienes ofte lengtende og melankolske tone. 
Og slike band har Norge veldig mange av etter hvert. 
Cortina er definitivt ett av de bedre. 

BESTE LÅT: 
«Do You Wanna Dance» 
