Hard oppvekst
Regi: 
Dito Montiel. 
USA. 
Genre: 
Drama - 15 år. 

Uhyre interessant, ikke fullt så god, oppvekstskildring fra New York på 80-tallet. 

MED: Robert Downey Jr., Shia LaBeouf, Chazz Palminteri, Dianne Wiest, Channing Tatum, Melonie Diaz, Martin Compston, Rosario Dawson. 

HANDLER OM: 
Dito vokser opp i Queens på -80-tallet. 
Dette er «mean streets»! 
Familien er der, vennskapet er der. 
Men også truende vold, lassevis av dop, trangsynthet, trangboddhet. 

15 år senere - filmen fåregår på ulike tidsplan - vender Dito tilbake. 
Han rømte fra oppveksten, men har gjort lykke i livet som bokskrivende forfatter om den. 

DOM: 
En uhyre interessant film på mange måter. 
Regissør Dito Montiel er ikke bare selvbiografisk, han bruker endog sitt eget navn i denne regidebuten, som er bygget på hans egen roman. 
Mannens tilløp til berømmelse som punk-frontmann og senere undertøysmodell, er dog ikke tatt med. 

Fortellerstrukturen er komplisert. 
Men tidskoloritten føles nesten ekkelt autentisk. 
Forholdene mellom menneskene er uhyre sammensatt beskrevet, og noe fungerer riktig godt. 

Men ikke alt. 
Filmen sklir litt ut, det «stemmer» ikke helt i tone og temperatur mellom fortid og nåtid. 
Og man gir litt opp etterhvert. 

Men, altså: 
Interessant! 
