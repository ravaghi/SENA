Rødhette og jegerne
Den eksil-armenske regissøren Atom Egoyan behandler damer som om de skulle være tannkremtube-korker. 

De ligger og slenger overalt, iført en nybona Goretex-hud som umulig kan være alvorlig ment. 
Men «Where the truth lies» er på mange måter en vellaget og fascinerende dramakrim om to komikere og den dama som tok rotta på dem etter at guttene sjøl hadde jaget søtere gnagere. 

Kevin Bacon spiller den utadvendte. 
En snerrende smoking-ulv som stadig vekk jakter på Rødhette og aldri får kurven. 
Så treffer han og den sjenerte kameraten Colin Firth den blonde Maureen, hotellansatt madonnahore. 
En sentimental jentunge fra fortidas TV dukker opp som skjebneskikkelse. 
Også hun tar en Poirot. 
Nydelig stil, liv som ikke er liv, sex som ikke er sex. 
