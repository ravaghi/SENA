Plan B: «The Defamation Of Strickland Banks»
(679 / Warner) 

Behagelig bittersøtt. 

Ben Drew alias Plan B har lenge vært kjent i Storbritannia, men da som styggmunnet rapper. 
Nå har han gjenoppstått mer fredfull, som en skikkelig crooner - med Motown og soul i fokus, og kun minimale innslag med rap. 
Han har endt opp i et skranglete retrolydbilde som kan minne om Amy Winehouse' beste dager. 

Albumet er bygget opp som en historie om den fiktive sangeren Strickland Banks. 
Tematikken er dyster, stemmen sjelfull og solid. 
Den såre soulperlen «Traded In My Cigarettes» er en höydare, og singelen «She Said» en umiddelbar hit. 
Godt gjort i en så lite kommersiell setting. 

BESTE LÅT: 
«She Said» 

SILJE LARSEN BORGAN 
