Nytt stjerneskudd på gang
Dette er blitt en virvelvind av en debut 

Nok en hardingfelespillende ungjente som også synger markerer seg. 
Det nordnorske stjerneskuddet Julie Alapnes har forankring i tradisjonsmusikken, men skaper sitt eget musikalske univers der hun forener ulike sjangre i en egen miks. 

Den melodien som umiddelbart setter seg er «Leon», med sin drivende rytme og tøffe lydbilde. 
I hele tatt spenner Julie Alapnes et bredt musikalsk lerret av ulike uttrykk og stemninger. 
Fra «Sevatslåtten» til den kraftfulle og svevende «Tampen brenner». 

Merk deg denne jenta fra nord som har like deler rock, nordnorsk vise- og tradisjonsbånd i seg. 
En godbit er «Vidundervalsen» hvor hennes felespill er betagende melodiøst forankret. 
Så må vi ikke glemme bruken av trøorgelet. 
Variasjonen på albumet er både stor, særpreget og fengende. 
Julietnord er en artist for fremtiden. 
