Deep Purple:«Rapture Of The Deep» 

(Edel) 

Ikke mye igjen av gamle helter, er jeg redd. 

Som plateartister har Deep Purple vel knapt gitt ut en strålende plate siden grovt underkjente «Burn» i 1974 (anbefales varmt!), men nå peker nåla faretruende nær lavmålet. 
Ritchie Blackmore forsvant først (Steve Morse tok plassen hans), og siden sist er også Jon Lord borte (erstattet av Don Airey). 
Deep Purple er med andre ord langt fra det låtskriverkollektivet det engang var, og bedre blir det ikke av at Ian Gilians stemme virker både matt og ikke altfor engasjert på en plate som mangler det meste av hva en god hardrock-plate skal ha, ikke minst gode låter. 
