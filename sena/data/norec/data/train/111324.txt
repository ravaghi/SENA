Spillanmeldelse:«Fallout: 
New Vegas» 

(VG Nett) 
Atmosfæren i rollespillet «Fallout: 
New Vegas» er dyster, deprimerende og knallsolid. 
Men livet etter den fiktive atomkrigen har ikke endret seg så mye siden sist. 

Spill har blitt kalt en form for «virkelighetsflukt» hvor man kan glemme den grå, kjedelige hverdagen og leve seg inn i rollen som alt fra superhelt til fotballstjerne. 

Vel, i tilfellet «Fallout: 
New Vegas» blir nok begrepet noe misvisende. 
Dette er en verden ingen ville ønske å rømme til frivillig. 

Handlingen foregår i et post-apokalyptisk Nevada og tar til noen år etter slutten på «Fallout 3». 
Som offer for et tilsynelatende uprovosert, mislykket drapsforsøk, er oppgaven din å finne den dresskledte sleipingen som stod bak. 

Men Mojave-ørkenen har aldri vært blant de mest gjestmilde stedene på kloden, og etter den katastrofale atomkrigen har livet her ikke akkurat blitt enklere. 

Den tunge følelsen av ødeleggelse som preget «Fallout 3» skrus opp ytterligere et par hakk. 
Det eneste som fortsatt står, er en bydel i «New Vegas» kalt «The Strip». 
For å komme inn hit, hvor kasinoer, resturanter og skyskrapere skaper en illusjon av sivilisasjon, må du ha penger. 
Penger de færreste har. 

Livet utenfor «The Strip» preges av håpløshet, så godt som alle man møter lever i mer eller mindre selvfornektelse. 
Om det er å fortsette å selge billige souvernirer fra en rusten, falleferdig dinosaur i en by som ikke har sett turister på flere tiår, eller å skape en fanatisk sekt som bygger romraketter som skal ta dem til paradis, så er det unormale normalt i Nevadas atomødemark. 

Den store, nye spillverdenen er proppfull med stedet å finne og hemmeligheter å oppdage, men ellers er det ikke gjort særlig mange endringer fra «Fallout 3». 
Ved første øyekast virker alt fra den hendige PDA-liknende saken «Pitboy 3000» til den taktiske V.A.T.S-modusen uforandret fra forgjengeren. 

Kenneth: 
Er det noen andre som har tenkt til å starte rett på den survival-vanskelighetsgraden? 
Tror det kan være ganske kult. 
Diskuter Fallout: 
New Vegas her! 

Helt likt er det dog ikke, særlig kampsystemet utenfor V.A.T.S har fått seg en real oppgradering. 
Mens skuddvekslinger i «Fallout 3» fort ble fryktelig frustrerende og funket heller dårlig, føles «New Vegas» nærmest som et tradisjonelt skytespill. 
At man nå kan sikte skikkelig med samtlige våpen, er også en viktig nyskapning i serien. 

Dessuten kan man nå bygge, fikse og modifisere både våpen, ammunisjon og utstyr. 
En ekstra realistisk «hardcore»-modus gjør livet i villmarken enda tøffere. 

Et knippe nye våpen, nytt utstyr og nye «perks» er også på plass, men ikke i større grad enn man egentlig burde kunne forvente av en skikkelig utvidelsespakke. 

Og skal man først rette en kritisk pekefinger mot «New Vegas», så er det nettopp dette som er spillets svakeste punkt. 
Til tross for at spillmiljøet, menneskene man møter og plottet skiller seg klart fra «Fallout 3», både ser og føles «New Vegas» ut som en omfattende utvidelse, snarere enn et nytt spill. 

Ikke at det nødvendigvis er et problem. 
Likte du «Fallout 3» vil du like «New Vegas» enda bedre - den uhyggelige, gjennomsolide «Fallout»-atmosfæren er i aller høyeste grad til stede. 
Men om serien tidligere ikke har falt i smak, kommer «Fallout: 
New Vegas» neppe til å forandre på det. 

FALLOUT: 
NEW VEGAS Plattform: 
PC (testet), 360 og PS3 Genre: 
Rollespill Alder: 18 Utvikler: 
Obsidian Entertainment Utgiver: 
Namco Bandai 
Mer info 
