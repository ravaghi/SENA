Staut:«Staut» 

(Grammofon) 

Valdrisene har fått sin Nordstoga. 

Ikke bare kommer Staut geografisk fra et sted midt mellom Telemark og Lom - også musikalsk ligger de plassert på samme måte mellom Odd Nordstoga og Lomsk. 
Her dreier det seg nemlig om et moderne poputtrykk med klart og uttalt utgangspunkt i folkemusikken - både den norske og den amerikanske. 

Samtidig er hovedlåtskriver Ørnulf Juvkam Dyve nok et eksempel på at de beste tekstforfatterne i norsk musikk i dag skriver på dialekt, enten det skjer med (galgen) humor, alvor eller brodd. 
Selv om tonefølget på «Staut» er mer ujevnt enn det tekstmessige, avslører gruppen et overskudd og en oppfinnsomhet som skal gjøre det spennende å følge dem fremover. 

BESTE LÅT: 
«Som ein mann» 
