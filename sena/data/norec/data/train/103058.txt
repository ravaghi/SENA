Sivert Høyem:«Under Administration» (låt) 

(EMI) 

Mørkere, kaldere. 

Både som Madrugada-vokalist og soloartist har Høyem vært en hyppig hitleverandør, en sjelden egenskap for norske «rockere». 

Solomaterialet hans har dog vært mer poporientert enn hva som var tilfellet i gamlebandet. 

Les stort intervju med Sivert Høyem i dagens VG 

«Under Administration» er et brudd i så måte. 
Det er en langstrakt, seig sang, skarpere og bitrere i tonen enn tidligere blinkskudd som «Don't Pass Me By», «Into The Sea» og «Moon Landing». 
Den høres mer ut som et albumkutt enn en singel egnet til å stå på egne ben. 

Det er staute greier, men Høyem høres litt stiv ut, og jeg savner varmen som har vært så tilstedeværende i solostoffet hans. 

Den dukker primært opp i et vidunderlig instrumentalparti midtveis, som minner oss på at han omgir seg med fortreffelige musikere - og at han kan bedre. 
