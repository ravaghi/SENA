Ila Auto:«If You Keep Pickin', It Might Never Heal» 

(Auto Records / Bare Bra Musikk) 
Genre: 
Country 

Hæla når ikke helt taket, dessverre. 

Oslo-baserte Ila Auto handler om ekte kjærlighet til den amerikanske bluegrass-tradisjonen, og debutplaten oser både av godt humør og løs jakke et sted mellom Onkel Tuka og Real Ones. 
Når platen likevel faller litt sammen midtveis, skyldes det hovedsaklig at flertallet av låter - både stilistisk, instrumentalt og arrangementsmessig - skiller seg for lite fra hverandre. 

Symptomatisk nok er platens to coverlåter de klart beste, men Matias Hilmar Iversen kan iallfall påberope seg å være en perfekt vokalist for genren, komplett med klassiske og effektfulle country-knekk i stemmen. 
Ideelt sett burde dette ha vært en strålende debut-EP helt i starten av en karriere. 

Anbefalte kjøp: 
«Saro Jane», «Red Clay Halo» og «Fire It Up». 
