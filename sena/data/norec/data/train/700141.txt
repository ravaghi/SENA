Gaven til Politiskolen-fansen
Det finnes filmer som det er lite å si om, og det finnes filmer som det ikke er noe å si om. 

Som man sikkert har gjettet, ligger denne midt imellom. 
De siste atten Politiskolen-filmene ble laget for folk uten hjernemasse, og «Reno 911: 
Miami» er et generøst nytt tilbud til de cerebralt utfordra. 
De dumme politifolka fra Reno havner på seminar der alle de flinke blir sjuke, sånn at khaki-idiotene som innledningsvis ikke klarte å fange høne på motorveien, må overta politistellet i Miami. 
De sprenger hval på toppløsstranda, de onanerer og drikker og forsøker å redde seg fra en Scarface-parodi med kantklipper. 
Basert på TV-serie. 
