Halo:Nightfall – episode 3 

Strandet på fremmed jord. 

Denne anmeldelsen inneholder spoilere og informasjon om første og andre episode av Microsofts «Halo»-serie «Nightfall». 
Les dommen over serieåpningen her og over andre episode her. 

Jakten på svar etter terrorangrepet på planeten Sedra tok en uventet vending i forrige episode av Halo: Nightfall. 

Soldatgruppen, ledet av Jameson Locke (Mike Colter) og Randall Aiken (Steven Waddington), reiste ut for å etterforske opphavet til det mystiske materialet som ble brukt i bomben. 

Stoffet ble sporet til en forlatt del av en Halo-ring, men når gruppen lander på ringen angripes romskipet av lekgolo-ormer. 
Skipet styrter og mannskapet er strandet. 

Å overleve i det fiendtlige atmosfæren blir en av de største utfordringene. 
Ormene sporer både teknologi og bevegelse, og kontakten med hjemmebasen er kuttet. 
Et lite skip med plass til to er deres eneste mulighet til å tilkalle hjelp. 
En gruppe smuglere, som har tatt den farefulle veien til ringen for å tjene penger til sine utarmede familier, har informasjon som styrker det syltynne håpet til mannskapet. 

I det golde og mørke landskapet øker intensiteten til Halo: 
Nightfall betraktelig. 
Den konstante trusselen fra lekgolo-ormene truer med å utrydde alle soldatene og skaper en mer nervøs stemning blant mannskapet. 

Bygger ikke opp engasjement for bifigurene i dramaet 

Dødsfrykten og det fremmede langskapet driver frem ny dramatikk og forholdet jeg har utviklet til hovedpersonene, opplevelsen av deres situasjon er intens. 
Samtidig inneholder seriens fortsatt mange uinteressante figurer som nærmest utelukkende har funksjon som kjøttskjold. 
Serien klarer ikke å bygge opp mitt engasjementet for andre enn Locke og Aiken. 

Effektiv redigering og oppbygning gjør at den tredje episoden ikke står stille på noen som helst punkt, men det er åpenbart at historien som fortelles trenger større rammer enn de knappe minuttene hver episode varer. 

En brå slutt bidrar til at opplevelsen av de fem planlagte episodene av Halo: 
Nightfall egentlig er en film forsterkes – ikke ulikt slik Forward Unto Dawn ble klippet om etter serien var sendt i 2012. 

Har du sett «Halo: Nightfall»? 
Del dine meninger om serien i kommentarfeltet. 
