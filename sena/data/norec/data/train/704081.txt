Nyskapende og urgammelt
Rebekka Karijord har vært innom film og teater som skuespiller, har skrevet musikk til det samme og er nå ute med sitt fjerde album. 

Det teatralske er fortsatt til stede, men ikke mer enn du finner hos Kate Bush, Tori Amos, PJ Harvey eller andre som hun må tåle å sammenlignes med. 
Hun har en uttrykksfull stemme, som kombineres med piano, rytmemønstre og strykere – og harpe og orgel. 
På sitt beste nærmer hun seg urmusikken fra den gang vi danset rundt bålene, mens et gutte- og mannskor har fått plass på saktegående "Oh brother". 
35-åringen fra Sandnessjøen har spilt inn platen i Sverige. 
Kreativt er dette en vellykket affære, selv om luften går ut av henne på tre siste kuttene. 

Beste spor: 
"Use my body while it's still young", "Your love", ""Save yourself". 
