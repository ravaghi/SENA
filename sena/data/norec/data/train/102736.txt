Bergens-bruduljer
Den virkelige skurken i denne ellevte tapningen av Varg Veums krimeventyr, er Bergen. 
Bergen med sine buekorps, sitt losjevesen, sitt regnvær og sitt alltid fraværende gatepoliti - når man trenger det. 
Bare Brann mangler. 
Historien ellers er sterk nok: 
Trafficking, eksotiske småpiker til etter kaffe og sigar for grånende bergenske borgere. 

Men: 
Det har gått for raskt med denne filmen. 
Dialogen er stivbeint, følelsene påklistret, actionen pasifistisk. 
Jørgen Langhelles øyne er stort sett det eneste med liv i. 

Denne filmen er rett og slett underlig ubehjelpelig, etter den utmerkede forrige, «I mørket er alle ulver grå». 
