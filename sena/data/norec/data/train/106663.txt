Musikalsk geysir
Islandsk dokumentarfilm. 
Regi: Ari Alexander Ergis Mangússon. 

Leken dokumentarfilm om det eksepsjonelle og vitale musikkliv på Island. 

STJERNER: Bjørk, Sigur Rós, Minus, Mugison, Hilmar Örn Hilmarson, Ghostdigital, Múm, Slowblow, Bang Gang, Eivör Pálsdottir Quarashi m.fl. 

HANDLER OM: 
Island har snaue 300000 innbyggere, men bobler og syder av musikalsk skaperkraft, med ry og popularitet langt utenfor øya selv. 
Filmen «infiltrerer» en lang rad av sagaøyas musikere og kulturpersonligheter, følger dem til sceneshow i New York og Tokyo, utber seg deres tanker og hensikter - samtidig som den tar oss med i lange sveip over landskaper og kulturhistorie. 
Dom. 
Suggererende rytmer, ledig kamera og bevisste klipp gjør denne halvannentimes leksjonen i en selvbevisst og særegen kultur til en musikalsk opplevelse for så vel øyne som øre. 
Filmens mål er neppe å få, men selve letingen etter svar. 
Sammenhenger blir trukket til barske landskap og 800 år gammel poesi. 
Noen har enklere svar: 
«Vi vet at vi aldri kan selge mer enn et par hundre plater på Island uansett. 
Derfor lager alle heller den musikken de selv har lyst til». 

ELLEN MARGRETHE SAND 
