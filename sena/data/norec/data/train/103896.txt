Dina:«Dina» 

(Tribe/ Universal) 

Dina, Norges eneste kvinnelige tranceartist, er ute med sitt debutalbum, der hun selv har skrevet flere av tekstene. 

Dina prøver å følge opp singlesuksessene med «Bli hos meg» og «For evig min» med en hel CD. 
Det er disse to sangene som er best og bærer platen, spesielt de to nye miksene er bra. 

Dina synger bra og musikalsk hører hun hjemme i dance/techno-stilen. 
Det blir noe ensformig både i stil og produksjon, og låtene ligner litt for mye på hverandre til at Dinas debutalbum blir den helt store musikalske opplevelsen. 
Sangene har lett for å gli sammen, det blir for monotont og som lytter får du ikke den lille overraskelsen som gjør at du stopper opp og spiller låten om igjen. 
