Skittent og vakkert
«Motorstorm: 
Pacific Rift» buldrer inn på PS3, struttende av selvtillit, autoritet og tyngde. 

Med «Motorstorm» ble «WRC»-utviklerne Evolution Studios blant lanseringsfavorittene på Playstation 3. 
Halvannet år senere har konseptet est seg kraftig ut. 

Du får nå syv forskjellige typer kjøretøy i intens kniving i fire forskjellige typer miljøer og på 16 forskjellige baner - dobbelt så mange som i forgjengeren. 

Den blendende vakre stillehavsøya spillet foregår på byr på enorme hopp, jungel, ildsprutende lava, strender, fjelltopper, gjørme og en myriade av alternative ruter å utforske. 

I tillegg er flerspiller for inntil fire personer på splittet skjerm inkludert, som sammen med flerspillerdelen over nett for inntil 16 spillere sørger for en super utvidelse av en allerede bunnsolid pakke. 

Totalt sett er nyhetene og utvidelsene mer enn nok til å blåse nytt liv i et konsept som ellers er svært likt forgjengeren. 

Skitten offroad-racing blir bare ikke særlig mer adrenalinpumpende, intenst og morsomt enn dette. 

PS: 
I salg fra onsdag 5. november. 

Trailer fra PS3-spillet Motorstorm: 
Pacific Rift. 
