Fjällräven Abisko Lite 3
Enkelt og raskt oppsett, dette er helt selvforklarende. 

Duken er riktignok litt vanskelig å få perfekt på første forsøk, litt justeringer må til. 

Forteltet er trivelig, luftig og fint med mye utsyn. 

Soveplassen er litt snau når det er tre personer. 
Det er lavt under taket og lite volum til dem ytterst på sidene. 
De ytterst må ligge når de kler på seg eller gå ut. 

Det er to utganger i forteltet. 
Det er veldig smidig om du ikke har for mye stablet der. 

Grei løsning på luftingen med to store ventiler som kan betjenes enkelt fra begge sider. 

Innvendig er det to hemper og tre gode lommer. 
I det hele tatt mange gjennomtenkte løsninger og fine detaljer i dette teltet, som egen lomme med ekstrastang i posen. 

Ytterduken er tynn og lett og ellers preges teltet av bra valg på de ulike komponentene. 

Et forseggjort telt, her er det ingen tilfeldigheter. 
Litt lite volum slik at det blir noe trangt for tre. 

Vekt: 
2358 g. 
