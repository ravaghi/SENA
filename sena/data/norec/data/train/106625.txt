Tapes'n Tapes:«The Loon» 

(XL/Playground) 

Ukens hete indierocktips er dessverre ganske lunkent. 

Denne Minneapolis-trioen nevnes i samme åndedrag som Arcade Fire og Clap Your Hands Say Yeah, med Pixies og Pavement som viktige inspirasjonskilder fra halvannet tiår tilbake. 

Debutplaten deres låter både rastløs, smart og rik på referanser. 
Imidlertid mangler bandet et viktig fellestrekk for alle de ovennevnte: sjarm. 
«The Loon» er irriterende humørløs og selvhøytidelig, og jevnlig svikt i låtmaterialet forsøkes kompensert med sprelske taktskifter og uventet instrumentering. 
Intet fornuftig trekk. 

Spørsmålet er forøvrig hvor mye det egentlig er lov å mumle på én og samme plate. 

ANBEFALTE KJØP: 
«Manitoba», «Insistor» 
