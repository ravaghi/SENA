Nattemørket senker seg på nytt
Stemningsmettet musikk fra Helge Martin Framnes og gjengen hans. 

Når du hører Helge Martin Framnes fra Haugesund synge, slipper du ikke unna Leonard Cohen-følelsen. 
En siste, slepende dans før dørene stenges. 
Eller dommedag dagen derpå, om du vil. 
Nick Cave er en annen sammenligning, i det hele tatt vokalister med en fot inne i mørket. 

11 år etter debutalbumet "Vampire songs" er Wholy Martin omsider ute med oppfølgeren, spilt inn i ABC-studio i Etne live i løpet av fem dager. 
Framnes har med seg Frank Hammersland, Jørn Raknes, Jo Bakke og Erik Ruud i bandet, pluss Bjørn Fløystad som også er produsent.Til sammen lager de en plate det var verd å vente på. 

Beste spor: 
"Beautiful baby", "Eyes closed", "Don't go". 
