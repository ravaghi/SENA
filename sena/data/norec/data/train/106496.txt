Vart og voksent
Regi: 
Marc Evans. 
Britisk/kanadisk drama - 7 år, egnet ungdom/voksne. 

STJERNER: 
Alan Rickman, Sigourney Weaver, Carrie-Anne Moss, David Fox, Jayne Eastwood. 

HANDLER OM: 
Engelskmann på en uendelig kjøretur i Canadas iskalde vinter, plukker opp en meget ukonvensjonell haiker. 
Etter en fatal bilulykke, oppsøker engelskmannen haikerens mor. 
Hun er en meget underlig dame; autist, sær og vanskelig. 

For å hjelpe henne gjenno m begravelsen, blir engelskmannen værende. 

DOM: 
Ukonvensjonell og meget diskutabelt filmopplegg, der et menneskes mentale lidelse brukes som katalysator for å finne tilværelsens kloke og gode sider. 
Men man blir etter hvert overvunnet av et suverent og engasjert ensemblespill mellom rutinerte og meget dyktige skuespillere. 

«Snow Cake» er i utpreget grad en film for voksne - et publikum med både tid og evne til refleksjon. 
Sånn sett: 
En både sjelden og annerledes og engasjerende film. 
