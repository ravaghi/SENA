Fan av IWAK
Engelske Robyn Hitchcock er de siste årene blitt noe av en norgesvenn. 
Hans nye album er delt mellom fem egenskrevne låter og fem han ønsker at han hadde skrevet. 

I den kategorien setter han Egersund-relaterte I Was A King i spann med Roxy Music, Psychedelic Furs, Grant-Lee Phillips og Doors. 
Ikke noe dårlig selskap å være i, og deres "Ferries" faller slett ikke igjennom. 
Anne Lise Frøkedal fra I Was A King er dessuten med på gitar og koring, noe som gir et ekstra løft. 
I det hele tatt er dette en delikat plate. 
Den legendariske produsenten Joe Boyd (Nick Drake, R.E.M, Richard & Linda Thompson) har gitt 61-åringen en enkel folk-innpakning, der stemmen dominerer. 

Beste spor: 
"San Francisco patrol", "Trouble in you blood", "Ferries", "The crystal ship". 
