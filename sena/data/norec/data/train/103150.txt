Test av Hyundai ix20:Større utfordrer 

Hyundai ix20 er litt lengre, litt større og litt mer fleksibel enn Toyota Verso S. VG og NAF har kjørt en duell mellom bilmodellene. 

Det er ikke så veldig mye som skiller de to, men begge de små flerbruksbilene som duellerer har nemlig sine klare fordeler og ulemper. 

Rent plassmessig er det de lengdejusterbare baksetene og bredden inni kupeen som er de to store fordelene til Hyundai sammenlignet med Toyota Verso S. 

Selv om ix20 med sammenlignbar motorisering på papiret ser ut som en mye dyrere bil enn Verso S med sine drøye 230.000 kroner, blir forskjellen mye mindre når utstyret sammenlignes. 

Her får du med både aluminiumsfelger, automatisk klimaanlegg, setevarmer foran, ryggesensor og så videre. 
Men problemstillingen kan også snus på hodet. 

Dette får du med om du vil ha det eller ikke på 90 hestekrefters dieselvarianten og gratis er det ikke. 

Forbruksmessig er Hyundai ix20 akkurat like god som konkurrenten. 

På veien når imidlertid ikke Hyundaien opp til Verso S. 

Styring er mer upresis, fjæring er litt i stiveste laget og motoren virker litt latere. 
Med slike prestasjoner er det kanskje like greit å gå for en mindre og langt billigere motor enn den 90 hestekrefters dieselmotoren VG og NAF har kjørt. 

Du sparer faktisk 15.000 kroner for en like sterk (og kjappere) bensinvariant. 

Inni ix20 er det en langt mer helhetlig interiørløsning enn i Verso S. 
Kvalitetsfølelsen er merkbart høyere enn i den japanske konkurrenten. 
Setekomforten er også hakket bedre enn i Verso S. 

Selv om Hyundai på papiret har en vel så god nybilgaranti som Toyota er kundene deres langt mindre fornøyd med bilene sine. 

Hyundaieiere er godt under gjennomsnittlige fornøyde ifølge NAFs AutoIndex for 2010. 

VG og NAFs testteam gir Toyota Verso S en knepen poengseier over nye Hyundai ix20. 

- Toyota Verso S vinner på at det er en Toyota, at den er langt bedre å kjøre og at til tross for at den er mindre, er meget godt utnyttet plassmessig, sier teknisk konsulent i NAF, Audun Bergerud. 

Er du mer opptatt av litt bedre plass og mer helhetlige designløsninger og den gode nybilgarantien som Hyundai byr på, er heller ikke denne bilen noe dårlig kjøp. 

HER ER VÅRE VURDERINGER: 

Førermiljø: 
Bra seter, litt dårligere sikt bakover, mer motorstøy. 

Kjøreegenskaper: 
Ikke på langt nær like «kvikk» og presis som konkurrenten. 

Familiemiljø: 
Større på alle måter. 
Mer fleksibel. 

Miljø: 
Bruker like lite som Verso S men ørlite mer CO- utslipp. 
Har girskifteindikator og stopp start system. 

Sikkerhet: 
Toppscore i EuroNCAP, men litt dårligere tilbud om sikkerhetsutstyr enn de beste i klassen. 

Å eie: 
Hyundaikundene har langt under gjennomsnittlig fornøyde kunder. 
En av de mest omfattende nybilgarantiene på markedet trekker opp. 

Pris: 
Den testede motorvarianten blir for dyr, da du også må inn på et høyere utstyrsnivå for å få den. 
Meget gunstig innstegsvariant med 90 hk bensin. 

Design: 
Helt greit utvendig. 
Mer ryddig og helhetlig innvendig. 

Gjennomsnittlig poengscore: 4,25. 

De to små flerbruksbilene Hyundai ix20 og Toyota Verso S møter hverandre i duell.<br><br><a href="http://www.vg.no/bil-og-motor/artikkel.php?artid= 10095986 ">Klikk her for å lese testen Hyundai ix20</a><br><a href="http://www.vg.no/bil-og-motor/artikkel.php?artid=10095989">Klikk her for å lese testen av Toyota Verso S</a> 
