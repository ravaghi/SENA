Puma Complete Extol II
Puma Complete Extol II ser rask ut, men er ikke spesielt kjapp. 
Derfor: 
Denne skoen er en Hyundai Coupe. 

LES OGSÅ: 

Puma er i dag mest kjent for gode fotballsko og storselgende fritidssko med retro-design. 

Selskapet vil gjerne tilbake til løpesko-eliten, og har lansert flere gode skomodeller de siste årene. 

Extol er dessverre ikke helt i denne kategorien. 
Til det er skoene for harde mot foten, særlig foran. 

Skoens hoveddeler: 

Mellomsåle av CM-EVA. 

Støtdemping av Pumas holdbare Cell-materiale; iCell og IdCell. 

Overdel av kunstlær og mesh. 

Støtdemping bak/foran: 
Det første som slo testerne, var nemlig den tynne og noe harde støtdempingen i forfoten. 
Støtdempingen bak er god. 
Men foran? 
Asfalten kjennes helt innpå tærne med skoene. 

Dermed skiller Puma Complete Extol II seg markant fra andre lettvektssko. 
Sko som Nike Air Skylon og Reebok Premier Lite gir en svært myk tur samtidig som støtdempingen er tilpasset rask løping. 

Her får du en betydelig hardere tur. 

Effektivitet/fartsfølelse: 
Fartsfølelsen er relativt god med skoene. 
Føttene sitter lavt i skoene, og frasparket er kurant. 
Men det gjør en tanke vondt. 

Stabilitet/passform: 
Fartsfølelsen kunne likevel vært enda bedre. 
Lettvektssko er gjerne svært fleksible for ikke å forstyrre føttenes naturlige bevegelsesmønster. 

Denne gode fleksibiliteten mangler i Extol-skoene. 
De virker rett og slett noe stive. 
Én grunn kan være den solide, men noe rigide Goodyear-yttersålen (se under). 
Skoene mangler også "rulle-effekten" til sko som New Balance 832 og Mizuno Wave Rider. 

Også passformen er spesiell. 
Dette er nemlig smale sko fra hæl til tå, faktisk de smaleste skoene vi noen gang har løpt med. 
Folk med brede føtter bør derfor satse på andre sko. 
Hælkappen, men smalheten gjør at skoene likevel har bra grep om hælen. 

Skoene skal gi en viss ekstra stabilitet, og skal passe løpere med mild overpronasjon. 
Dette merket vi ikke så mye til. 
Det eneste er at skoene gir lite støtte til høy fotbue. 
De passer andre ord godt til løpere med nøytralt løpesett. 

Testløperne pekte også på at mesh-materialet i skoenes overdel puster godt. 
Det var luftig og føttene ble ikke så varme som med andre sko. 

Sålegrep asfalt/grus: 
Puma bruker Goodyear gummi i yttersålen. 
Kombinert med grovt mønster i sålen gjør det at skoene sitter godt på alle typer underlag, også stier. 

Vekt: 
Skoenes overdel har mye kunstskinn. 
Det gir en vekt på 325 gram, som er vel 30 gram tyngre enn de letteste lettvektsskoene på markedet. 
Tunge er de likevel ikke. 

Utseende: 
Middels god design. 
Fargerike sko er et pluss. 

Konklusjon/løpsfølelse: 
Skoene mangler komforten til de aller beste fartsskoene, og faller gjennom på grunn av det. 
Siden skoene har godt grep på glatt og ujevnt underlag, passer de til løping på skogsvei og sti. 
Der trengs nemlig ikke så mye demping som på asfalt. 
