Dunkel greker
Historien om den sosialt usikre Iasonas og hans stormforelskelse i vakre Penelope fremstår lenge som «helt gresk». 
Etter hvert som fortellingen belyses fra flere vinkler kommer ugne hemmeligheter og bekmørk sjalusi til overflaten. 

Eller kommer alt fra inne i hodet på hovedpersonen? 
Spørsmålet forblir ubesvart. 
Dette er nemlig mye av en «mindfuck» i David Lynch-land. 

Består du tålmodighetsprøven den første halvtimen får du flust å gruble over her. 
Andre vil nok finne halvannen time i en dunkel opplyst skitten leilighet hakket for utilgjengelig er jeg redd. 

ØYSTEIN DAVID JOHANSEN 
