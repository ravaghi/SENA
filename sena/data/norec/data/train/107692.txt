The Mormones «Dra til hælvette»
(Trust Me Records) 

Dogme-pønkrock med store mangler. 

Det er ingenting å si på innsatsviljen og tælen til Lillehammer-duoen The Mormones, som insisterer på å lage plater kun utstyrt med sang, trommer og landets mest fuzza bass. 
Debuten «Guide To Good And Evil» var et friskt og upolert pust, men gutta sliter sterkt med å komme det nødvendige steget videre på «Dra til hælvette». 

Bluesbasisen er klarere på dette albumet, grooven i låter som «Lei-Cha-Ih-Vil-Knee-Ih» og «The Nixon Dance Of Death» upåklagelig, men The Mormones mangler bedre låter og en bedre vokalist til at de kan steget ut av garasjen ennå. 
Sjanser tar de først i Sun Ra-coveren «Space Is The Place», komplett med resitasjon på punjabi, men ikke engang psykedeliaen redder dagen denne gangen. 
