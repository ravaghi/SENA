M.I.A.: «Arular»
(XL/Playground) 

Særs eggende etnisk miks. 

Som tamilsk immigrant bosatt i Sør-London er det fargerike omgivelser gatesmarte M.I.A. - i lang tid blant britenes største hype-håp - beveger seg i, hvilket også merkes på musikken. 
«Arular» er i sannhet world music i ordets rette forstand - et oppfinnsomt, originalt og svært dansbart geriljabrygg av hiphop og dancehall hvor M.I.A. toaster og ræpper om hverandre, melodiøst spyttende ut sosial og politisk bevissthet på flere språk. 

Den mekaniske beaten på flere av låtene kan nok fort bli for avantgardistisk og monoton for de store kommersielle massene, men den skaper noen uimotståelige grooves, som i «Bingo», «Hombre» og «Galang». 
En ting er sikkert: 
Du har neppe hørt noe lignende tidligere. 
Bør prøves! 
