Gunnar Halle og Espen Eriksen - «Meditations On Christmas»
Sakrale meditasjoner. 

Gjennom en rekke konserter har trompetist Halle og pianist Eriksen fått julens sakrale repertoar under huden. 
Her fremstår «Silent Night» og andre velkjente julesalmer i sin enkleste og nakneste form. 
Eriksen spiller enkelt og varsomt, men trår til med kraftfulle gospeltendenser på «Mitt hjerte alltid vanker», Halle har gjennomgående en delikat og sår tone. 

Det kan bli litt monotont i lengden, og enkelte av arrangementene virker påtatte, for eksempel den kunstig rytmiserte «Gjør døren høy». 
Men på sitt beste klarer Eriksen og Halle å gi materialet et originalt særpreg, som «Det lyser i stille grender» med nøktern, spenningsskapende harmonisering. 

BESTE LÅT: 
«Det lyser i stille grender» 

CARL PETTER OPSAHL 
