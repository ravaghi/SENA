Amanda Jenssen:«Happyland» 

(Epic/Sony) 

Massivt og mørkt fra svensknorsk ungfole. 

22 år gamle Jenssen kom på annenplass i svenske «Idol» i 2007. 
Mye sier meg at hun ville tatt plass på stjernehimmelen også uten TV-showet, for det er ingen tvil om at Amanda skal synge. 

Den røffe og deilig hese vokalen tar oss her gjennom både såre ballader som «I Choose You» og nydelige «Sing Me To Sleep», og rundt neste sving ligger pompøse, massive poplåter som «Morninglight» med snev av både soul og jazz. 

Tittelsporet er allerede spilt hyppig på radio, og det er flere låter i samme gate - noen litt for identiske. 
Derfor er det hovedsakelig balladene som virkelig står ut i mengden. 
«Happyland» er altså alt annet enn gladpop, lykkeligvis. 

BESTE LÅT: 
«Our Time» 
