Plateanmeldelse:Dan Deacon 

Hyperaktiv elektronikkpolitikk. 

ALBUM: ELEKTRONIKA Dan Deacon «America» (Domino) Visst skal det ikke være lett å følge innfallene til Dan Deacon. 
Etter syv album på forskjellige selskap gjør 30-åringen en halv plate elektrorastløs Arcade Fire og tilsvarende mengde episk Sufjan Stevens. 
Der Stevens sitt prosjekt baserer seg på ett album per delstat, smeller Deacon til med ett firedelt USA-låtprosjekt som i sin absurde grandiositet og åpenbare roadtripdedikasjon beveger seg fra orkestrerte fanfarer, shoegazeelektronika via noe kammermusikkaktig, før det ender i bredskjermet indiepop. 
Akkurat vanvittig nok til å tas seriøst uten at man mister smilefjeset - men muligens blir litt mer tankefull. 
BESTE LÅT: 
«The Great American Desert» TOR MARTIN BØE 
