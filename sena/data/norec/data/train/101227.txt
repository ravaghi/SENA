Jørn Hoel fremførte «When Loving Takes Over» skrevet av Sofie Rose Strømme fra Spikkestad:
- Det første jeg tenkte da låtskriveren fremførte denne alene foran Jørn Hoel, var at dette burde hun gjøre selv. 
En flott stemme med et flott utgangspunkt, perfekt for en av mange musikk-reality’s i norsk fjernsyn. 
Forhåpentlig er 16 (!) år gamle Sofie Rose for bevisst til å satse på dette – hun er trolig sterk nok til et gjennombrudd i kraft av bare seg selv. 
Jørn tar veldig godt vare på låten, han er tydeligvis hjemme i denne soulsvisken med høy kosefaktor. 
Ironisk nok nærmer han seg uttrykket som konkurrent Vidar Busk revolusjonerte på «Venus, Texas» (2001) og må finne seg i å være en sterk outsider til seieren her – på samme måte som han er i «Stjernekamp» i morgen. 
