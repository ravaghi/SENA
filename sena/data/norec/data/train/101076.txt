Chinook:– Soleklart best til nå 

Chinook Lamers (16) fremførte låten «Skinny Love» av Birdie, som er morens favoritt. 

﻿Tone Damli mente at Chinook tok låten til et nytt nivå, og hun synes at 16-åringen har utviklet seg mye over de siste ukene. 
Kurt Nilsen mente at hun kan vinne hele «Idol». 

– Lamers velger seg Birdy-arrangementet av Bon Ivers låt. 
Det er lurt, for dette blir fin, om enn veldig «typisk» moderne balladepop. 
Det viktigste er det at hun synger den svært fint og følsomt. 
En nydelig, mild vibrato har hun også. 
Også som «kommunikator» – altså som sceneartist – har hun kommet en lang, lang vei siden starten. 
Soleklart best til nå. 
skriver Morten Ståle Nilsen. 
