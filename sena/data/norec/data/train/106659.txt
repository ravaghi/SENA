Tellusalie:«Is The Outside Still There?» 

(Forward Records/Sonet) 

Strålende tittel, litt mer ujevnt innholdsmessig. 

Tellusalie ble overraskende (men fortjent nok) nominert til rock-Spellemann med forrige plate «Tangerine Dreams» for et par år siden. 
Her fortsetter de sin tidvis snurrige blanding av Beatlesk retro-psykedelia, alternativ country og mild garasjerock - ikke nødvendigvis med appell for de brede masser, men med bøttevis av Flaming Lips-sjarm og melodiøse kvaliteter. 
Vokalist Ole Jørgen Ottosen har en særpreget stemme på godt og vondt, men gjør seg absolutt best når han tar den opp i et skjørt og sprukkent leie, noe som tilfører låtene ekstra dybde og ikke minst nerve. 

ANBEFALT KJØP: 
«Kick It Back», «Man Of Matches» og «See You Sometimes». 
