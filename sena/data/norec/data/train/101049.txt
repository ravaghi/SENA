2. plass:Samsung Gear 2 

Samsungs andre generasjon smartklokke benytter i likhet med den nyere Gear S-modellen operativsystemet Tizen. 
Menyene på Gear 2 fungerer bedre enn på Samsungs første generasjon smartklokke. 
Klokken settes opp via programmet Gear Manager på telefonen, og klokken fungerer kun med enkelte Samsung-mobiler. 

En litt spesiell ting med Gear 2, er at klokken har innebygget kamera. 
Bildene blir omtrent som frontkameraet på de fleste smartmobiler – altså ok, men ikke så mye mer. 
Klokken har en skarp og klar skjerm, og har også en utendørsfunksjon som skrur opp lysstyrken litt. 

I likhet med de andre smartklokkene i denne testen, er Gear 2 som en slags ekstraskjerm til mobilen, som kan vise deg nyttig informasjon, vise meldinger, og så videre. 
Du kan bruke klokken som håndfri til telefonen, via den innebygde høyttaleren og mikrofonen i klokken. 
Gear 2 kan også fungere som musikkspiller, uavhengig av telefonen. 
Klokken har innebygget pulsmåler og skritteller, og kan fungere som treningsarmbånd. 

Batteriet er bedre enn i første generasjon Gear, og ved forsiktig bruk kan du kanskje bruke den et par dager før du må lade. 
