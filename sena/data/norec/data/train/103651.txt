Too Far Gone:«Like refugees» 

(Trygvasound) 

Melhus-bandet har skiftet fra norske til engelsk. 

Countryrockbandet Too Far Gone synger ikke lenger om Zetor og fest på Ler. 
På sin nyeste plate er det bare engelskspråklige tekster. 
Dermed mister bandet noe av særpreget sitt. 
Too Fra Gone har også fått et par nye medlemmer siden forrige plate. 
Ola Buan Øien har skrevet de fleste av de fjorten sangene på albumet. 
Det er gjennomgående god, variert countryrock trønderne serverer. 
De låter litt mer rockete i uttrykket enn før, spesielt på «Five Gunmen», men viser også at de behersker balladestilen som i den vakre «Queen of the Night». 
På Too Far Gones fjerde album er «Singer songwriter» og «Like refugees» de to beste sporene på et jevnt, bra album. 
