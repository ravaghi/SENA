Alle skal med
Litt av hvert på Nico & Vinz sin nye EP. 
I vant stil. 

Da er den joviale sangrap-duoen på gang igjen. 
I denne omgangen har Holmlia/Lambertseter-konstellasjonen levert en seks-spors-EP og i kjent stil er det forskende stil som gjelder. 
Her finner du pop, rap, ballader og britisk klubb type garage. 
Det er en håndfull, dette. 

Men til tross for denne temmelig eklektiske gryten på Elephant in the Room så er ikke variasjonen overveldende, faktisk. 
At de holder seg innenfor sine kjente rammer kommer heller ikke som en overraskelse - når alt kommer til alt baserer Nico & Vinz karrièreløpet på nettopp dette. 
Være varme og gode og treffe bredt. 

❤️ Elsker ❤️ 

De er konsekvente i mangfoldets tegn, det skal de ha. 
Alle skal få. 
Popflørten ligger latent stort sett over hele fjøla, mens singelen og åpneren "Intrigued" og spesielt garage-influerte "Love 2 Feel" når ut til hiphophodene. 
Og sangstemmen til Vinz fortsetter å imponere. 

? 
Elsker ikke ? 

Det finnes høydepunkter, men låtene er ikke av den mest minneverdige sorten på Elephant in the Room. 
Og denne linjen kan muligens klassifiseres som corny - "Heard your hips don't lie, Imma listen to ya, it's been on my mind" går deler av refrenget på "Listen" mens lystig latinopop-flørt durer med. 
Vel, jeg vet ikke helt, jeg. 

P3 Live: Nico & Vinz - "Fetish" (Selena Gomez & Gucci Mane-cover): 
