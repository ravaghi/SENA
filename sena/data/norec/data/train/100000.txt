Katastrofen nær
DVD-anmeldelse: 

«Romantisk komedie»-sjangeren er i ferd med å nå «rock bottom». 
«Love And Other Disasters», om en gjeng kvalmende dustemikler i Londons «media- og motemiljø», er «Absolutely Fabulous» møter «Sex And The City» for å shoppe og sutre. 

Filmen har ingenting nytt på gang, og forsøker å kompensere med et slags «metaaspekt» og enda flere snille homofile venner enn vanlig. 
Men den blir bare en pinlig farse. 

Gwyneth Paltrow og Orlando Bloom dukker merkelig nok opp helt mot slutten. 
Null bonus. 
