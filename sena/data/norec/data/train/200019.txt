OBH Nordica sko- og vottetørker
OBH Nordicas nye skotørker er fiffig: 
Den tørker ikke bare sko, men har en egen votteadapter. 

Vi har testet OBH Nordicas sko- og vottetørker som er lansert i høst. 

Med aktive barn og voksne i huset, har skotørkeren vist seg å være tvingende nødvendig. 
Ikke kun for å tørke sko, men også for å tørke votter. 
Boblebukse som må være tørr til neste dag? 
- Skotørkeren kan være redningen. 

Økt kapasitet 

OBHs nye skotørker skiller seg fra andre aktører på markedet ved at den har en egen vottetørker som kan kobles på skotørkeren ved behov. 
Du kan selvsagt tørke vottene ved å putte de vanlige slangene inn i vottene – og det fungerer gjerne veldig bra. 
Ulempen er da at om du skal tørke to par votter så har du ikke plass til å tørke skoene. 
Omvendt så er det ikke kapasitet til å tørke vottene dersom to par sko skal tørkes. 
Og hva med sko med uttagbar lest? 
Med lesten ute må du velge mellom å kun tørke Mikkes sko (lest og yttersko separat) - mens Minnis cherrox forblir våte. 

Innholdsfortegnelse: 
Økt kapasitetMonteringBrukKonklusjon 

Etter å ha testet skotørkeren fra OBH Nordica, har vi stort sett positive opplevelser av produktet, med noen unntak. 

Montering 

Monteringen er enkel, du kan henge skotørkeren på veggen ved hjelp av en festebrakett som skrus på veggen. 
Du kan også feste vottetørkeren til veggen ved å hekte den på to skruer. 

Men skotørkeren kan også benyttes liggende på gulvet - du trenger altså ikke skru den opp på veggen dersom du ikke har noe sted å feste den permanent. 
Vottetørkeren kan også kun kobles til slangene og brukes liggende på gulvet. 

Bruk 

Skotørkeren er enkel i bruk, og har flere nyttige innstillinger. 
Den har to varmetrinn, slik at du kan velge en mer skånsom tørking på mer ømfindtlige sko eller plagg. 
Videre kan du velge mellom å slå tørkeren av og på manuelt, eller timerinstilling – slik at tørkeren slår seg av av seg selv. 
Timeren kan stilles inn på 30-90-90-120 og 180 minutter. 

Skotørkeren er lettforståelig og enkel i bruk, hva gjelder innstillinger. 
Det eneste vi har å utsette på produktet, er egentlig de veldig stive og lite fleksible skoslangene. 
At de er så stive gjør det vrient å få bøyd slangen langt fram i skoen og samtidig få skoene til å stå rett. 
Det er lettere om slangene er i litt mer fleksible. 

Konklusjon 

En effektiv skotørker med praktisk vottetørker som gir utvidet kapasitet og merverdi. 
Får trekk på grunn av lite fleksible slanger og ingen opphengskroker for slangene når de ikke er i bruk. 
Produktet har en veiledende utsalgspris på 599 kroner med vottetørkeren og 490 kroner uten vottetørkeren. 
Prismessig er den på linje med andre tilsvarende produkter på markedet. 
