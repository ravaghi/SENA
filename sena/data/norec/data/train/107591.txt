Thirteen Senses:«The Invitation» 

(Vertigo / Universal) 

Nytt band spiller gammel britisk pop-musikk. 

Thirteen Senses fra Cornwall er på langt nær originale, men har likevel det som skal til for å tangere det magiske. 
Malen er nemlig velkjent; Pianodreven pop-melankoli med atmosfærisk indie-driv og bittersøte melodier. 
Hørte jeg Coldplay? 
Keane? 
Tidlig Radiohead? 
Joda, alle ingrediensene er der - aller mest Coldplay - samt en forsiktig, antydende og sår vokalist i Will South. 
Men det er ikke til å nekte for at nordmenn elsker denne type pop-musikk, og Thirteen Senses maner utover på platen frem svevende lydbilder som også bringer frem ekko av det beste fra både a-ha og U2. 
Det er mer enn dyktig gjort, selv om et litt sterkere særpreg foreløpig må etterlyses. 
