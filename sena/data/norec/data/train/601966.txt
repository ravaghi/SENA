Gammel helt
Hans spesielle stemme og frasering er fortsatt i stand til å forføre. 
Dette er et helt ålreit album fra en litt undervurdert artist. 

Briten John Waite har bodd i USA lenge nå. 
Men først slo han gjennom på hjemmebane med bandet The Babys. 
Han fulgte opp som soloartist, blant annet med hitlåten «Missing you», før han nådde en karrieretopp med det småtunge rockebandet Bad English. 

Deretter har det blitt noen gode soloplater, og her er enda én. 
John Waite er mer rocka på «Rough & tumble» enn på lenge, men her er også noen fine ballader og midtempolåter. 
Gamle fans vil komme til å like dette. 
Det er renskåret, ekte og ærlig poprock. 
