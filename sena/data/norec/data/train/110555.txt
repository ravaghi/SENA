Se, hun snakker!
Disney har lagt listen høyt for dataanimert moro for de minste det siste året, med mesterverk som «Wall-E» og «Rottatouille». 
De ble laget av datterselskapet Pixar, som ikke er involvert når Tingeling får egen film og snakker for første gang. 
Det har blitt en småsøt, men ganske glorete liten sak som først og fremst henvender seg til målgruppen, selv om voksne kan komme til å stusse over dens «kjenn din plass i hierarkiet»-filosofi. 
Dataanimasjonen er enkel og langt fra Pixar-nivå for denne som går rett på video. 
Ekstra scener, spill og guide til drømmehagen. 
