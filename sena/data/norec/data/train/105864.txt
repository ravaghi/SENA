MGMT:«Congratulations» 

(Columbia/Sony Music) 

Bursdag på syre. 

Brooklynduoen lar suksess og psykedelia fortjent gå til egne hoder. 
Annetalbumet finsikter pop-genialiteten som gjorde «Oracular Spectacular» spektakulær (sic) gjennom Syd Barrett'ske filtre. 
Dessuten ivaretar de Bowie-dogmet om å hilse sine inspirasjonshelter med låter, her Brian Eno og Dan Treacy. 

Albumnavnet er dog en big'em up fra hippiegutta til seg selv for at de har blitt ordentlige popstjerner. 
Sant nok. 
Bare ordentlige popstjerner ville fulgt opp debutens single-eksesser med noe helt annet. 
«Congratulations» er et konseptalbum uten annet konsept enn å være et album som krever tid. 

I Spotifys tidsalder er det en glede å oppleve. 

BESTE LÅT: 
«It's Working» 
