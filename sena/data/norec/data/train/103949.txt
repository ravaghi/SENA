Ikke helt som forventet
(Mercury) 

Sharleen Spiteri er skotske Texas' vokalist og frontperson, men sekstetten klarer ikke helt på sitt fjerde studioalbum «Careful What You Wish For» å innfri mine forventninger. 
Det er et jevnt popalbum med flere iørefallende låter, men den store sangen som kan bli megahit, à la «In Our Lifetime» fra 1999, er fraværende. 

Texas benytter flere produsenter på dette nye albumet, og Trevor Horn (bl.a. kjent fra Frankie Goes to Hollywood og t.A.T.u) har blant annet produsert «Telephone X», et av platens beste spor. 
Texas prøver å fornye seg og være moderne og har med rappere på et par sanger. 
Best funker det med Kardinal Offishall i «Carnival Girl». 
Sharleen Spiteri og resten av bandet kan nok vente seg mye radiospilling utover høsten, ikke minst med den melodiske og iørefallende «Another Day». 
