CD-anmeldelse:The Avett Brothers 

Noen klager over at The Avett Brothers har «solgt ut» og «glemt bluegrassrøttene». 
Mulig det. 

ALBUM: COUNTRYPOP The Avett Brothers «The Carpenter» (American/Universal) Hurra, i så fall. 
Dette er under alle omstendigheter et overveiende nydelig album. 
Det forrige, fra 2009, manglet melodier. 
Det er ikke noe problem nå. 
45 prosent av «The Carpenter» er den mest råfengende, softrockende americana-popmusikken siden The Jayhawks' velmaktsdager, staselig arrangert à la sistnevntes «Tomorrow The Green Grass» (1995), med tette brødreharmonier attåt. 

Et par malplasserte forsøk på å være «rocka» mot slutten, ødelegger litt av kosen. 
Men da har vi hatt det hyggelig i en drøy halvtime. 

BESTE LÅT: 
«The Carpenter» 

MORTEN STÅLE NILSEN 
