Sony Ericsson W960i
Telefonen som vil være to ting på en gang. 

Dingz.no har tastet W960i, kombinasjonsmobilen fra Sony Ericsson: 

Konklusjon: 

Som nevnt innledningsvis er W960i en blanding av en smartmobil og en Walkman-mobil, men den mangler et par småting på begge sider. 
For eksempel burde den hatt inngang for 3.5 mm minijack, samt EDGE og HSDPA. 
Støtte for WLAN trekker opp, og det gjør også den gode Walkman-spilleren. 

Vær forberedt på at telefonen av og til kan være litt treg. 
Det er ikke alltid den reagerer så raskt som du vil at den skal reagere. 
Dessuten, hvis du ikke har brukt telefon med UIQ før må du regne med litt tilvenningstid. 

Er du en aktiv bruker må du regne med å lade mobilen ofte, men batteritiden er likevel grei. 
Du kan fint høre på musikk på jobben, sende epost og surfe litt på nettet uten at du må lade samme kveld, men husk at begrepet "normal bruk" varierer fra person til person. 

Vi liker også talekvaliteten - her kan man fint snakke i telefonen selv om man går gjennom hovedstadens gater midt i rush-tiden. 

Skjermen er flott og lekker og egner seg til surfing og presentering av bilder. 
En god kombimobil fra Sony Ericsson, men som ikke når helt til topps. 

Mobiltesten er et samarbeidsprosjekt mellom nettstedene DinSide Data, ITavisen og Dingz.no 
