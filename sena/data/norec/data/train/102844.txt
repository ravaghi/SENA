Laura Veirs:«Tumble Bee» 

Hits for indiekids. 

(Universal) 
Også indiefolkere blir jordnære når de formerer seg. 
Laura Veirs' karriere har vaket over undergrunnen lenge nok til at det ikke er kleint med en barneplate til hennes halvannetårige sønn. 

Pedagogisk riktige deler tradisjonell folk og babymusikk som omformes delikat, respektfullt og forfrisket. 

For eksempel legger 37-åringen «The Fox» mye nærmere Wes Andersons vintage-«Mikkel Rev» enn Lillebjørn Nilsens «Reven på Hønsejakt». 

At Colin Meloy fra The Decemberists og Jim James fra My Morning Jacket er med i stedet for en atonal barnehage understreker at dette er et musikalsk svar på Pixar: 

Et produkt for de minste, med betraktelig merverdi for oss andre. 

BESTE LÅT: 
«All The Pretty Little Horses» 
TOR MARTIN BØE 
