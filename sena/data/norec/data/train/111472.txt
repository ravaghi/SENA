Thom Hell - «Over You» (låt)
Thom Hell fortsetter her sin modige utforskning av det overdådige, estetiske lydbildet fra knallsuksessen «God If I Saw Her Now». 
Anslaget med et pianotema og Hells lyse stemme er enkelt og effektivt, men det er først når han går opp i falsetten i refrenget og låten bygger seg tungt orkestrert opp lag for lag at den deilige muntertriste atmosfæren fra forrige platen slår ut i full blomst. 

Du kan gjerne høre ekkoet fra Chicago, Brian Wilson og Bee Gees i denne låten, men egentlig begynner det å låte mer og mer som Thom Hell. 
Nydelig! 
