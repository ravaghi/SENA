Glasvegas «A Snowflake Fell (And It Felt Like A Kiss)» (EP)
Sony BMG) 

Mer sutring, nå med utvidet bjelleklang. 

Denne skotske kvartetten er allerede gjenstand for årets mest håpløst overdrevne hype, ikke minst her til lands, og nå utvider de sin debutplate med en jule-EP som også kan kjøpes separat. 

Den kan trygt sies å være myntet på menigheten: 
Her er mer av den usexy sytingen som gjennomsyret albumet deres; som Phil Spector uten pomp og prakt, som The Jesus And Mary Chain uten dop, jenter og motorsykler. 
De fremstår monotone og ensformige, og den overdrevent aksentuerte skotske dialekten blir ganske uutholdelig etter hvert. 

Glasvegas bommer ikke hele tiden, men avstanden mellom rykte og fakta er gedigen i dette tilfellet. 

ANBEFALTE KJØP: 
«Cruel Moon», «Please Come Back Home» 
