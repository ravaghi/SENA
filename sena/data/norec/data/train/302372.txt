Melodier som smitter like lett som de ville gjort på en hvilken som helst låvedans på 60-tallet
Bergensguttene i Hvitmalt Gjerde har et godt grep om dansefoten. 

ALBUM: 
Det er åpenbart at unguttene i Hvitmalt Gjerde har brukt noen timer i pappas platesamling. 
Når slikt skal omsettes i egne komposisjoner, kan det ofte bli tilgjort og karikert. 

Det flotte med denne bergensgjengen, i så måte, er at det låter genuint, vitalt og fryktelig moro. 

Det er en spilleglede og et formidlingstalent her som ikke kan studeres eller kjøpes for dyre studiokroner - plata er spilt inn i henholdsvis Ocean Sound på Giske og legendariske Abbey Road i London. 

Låter som «Et kyss til» og «Enden av byen» er så proppet med hektende melodier og rytmer at de smitter like lett og umiddelbart som de ville gjort på en hvilken som helst låvedans på 60-tallet. 

Surf og vindskeiv garagerock har med andre gode kår i Hvitmalt Gjerdes hender. 

Plata er - gammel pop-tradisjon tro ganske kort - ankepunktet er at man skulle hatt et par ess til i ermet. 
Noen av sangene drukner litt i den funklende auraen til de tidligere nevnte låtene. 
