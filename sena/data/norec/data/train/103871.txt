For mye av mangt
Regi: 
James Ivory. 
Med Kate Hudson, Naomi Watts, Leslie Caron, Romain Duris, Stephen Fry, Stockard Channing, Thierry Lhermitte, Glenn Close, Matthew Modine, Jean-Marc Barr. 
USA. 
Komedie/romantikk - 11 år, egnet ungdom/voksne. 

Massevis av stjerner i overlesset historie omkring klassisk kulturkollisjon. 

Kollisjonen er mellom fransk og amerikansk kultur, mentalitet, tilbøyeligheter og språk. 
Produsenten er Ivory/Merchant, et selskap med en lang og gloriøs fortid som periodefilm-mestere («Et rom med utsikt», «Howards End», «Resten av dagen»). 
Denne gang handler det om samtid, for så vidt. 
Men medklassiske ingredienser: kjærlighet, sex, utroskap, forfengelighet, kunst, selvmord, sjalusi - alt sett med amerikanske og franske øyne. 
Som altså skal være totalt ulike. 
Og derfor skape filmens dynamikk. 

Men dynamikken inntrer aldri. 
Det skjer for mye, det rotes betraktelig med genrene og munterhetene inntrer bare i kortere sekvenser. 
Man blir aldri kjent med menneskene. 
Følelsen av overfladiskhet blir uunngåelig. 
