Eric Benet:«Hurricane» 

(Reprise Records/Warner Music) 

Glattpolert og pent fra en utro(lig) soulsanger. 

Eric Benet er kanskje mest kjent som den «notorisk utro» eks-mannen til Halle Berry. 
Men et dårlig rykte til tross, fyren er i en særklasse når det gjelder å lage innsmigrende og sjelfulle kjærlighetshymner og breakup-ballader. 
Dette er tradisjonell soul på sitt beste, med delikate vokalharmonier, lekker instrumentering og gode melodier. 
På «Pretty Baby» går han en amorøs Maxwell en høy gang. 
Mens låter som «My Prayer» og «The Last Time» blir litt i det glatteste laget. 
Det låter veldig pent, og Benet har neppe noen andre ambisjoner med denne platen enn å behage lytterne - men det er ingen tvil om at han lykkes i akkurat det! 
