Haddy N'jie:«White Lies» 

(Via Music) 

Imponerende debut fra tøff dame. 

Merk dere navnet Haddy N'jie med en gang! 
Her er en kvinnelig debutant med et modig album og en røff og uttrykksfull stemme som utfordrer lytteren. 

«White Lies» heter debuten til Haddy N'jie. 
Det har åpenbare kvaliteter som burde appellere til din nysgjerrighet. 

26-åringen fra Kolbotn synger med en hes, ru, vibrerende og tørr stemme som kler det åpne lydbildet, de nakne arrangementene og de dvelende sangene som er nokså tidløse i formen. 

Haddy N'jie har også komponert sangene selv. 
Det handler om en slags klangfyllt og dynamisk miks av viser og blues som er melankolsk, mørk og mollstemt. 

En imponerende debut fra en artist som vi helt sikkert vil få høre mer av. 
