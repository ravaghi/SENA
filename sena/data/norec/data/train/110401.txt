Kultjul
Løssluppent fjolleri kan noen ganger være ytterst befriende. 
I hvert fall når det er julefilmsjangeren, med sitt forholdsvis klamme familiefokus, som blir utfordret. 
Denne liksomdokumentaren om «forskeren» som setter seg fore å bevise julenissens eksistens er til tider hysterisk morsom. 
Konspirasjonsteorier, historiske «bevis» og rein svada pusles sammen på en forfriskende og lite selvhøytidelig måte mens forskerens familieliv nesten går i oppløsning foran øynene våre. 
Alt høytidelig fortalt av William «Captain Kirk» Shatner. 
Kultpotensial! 
Ingen ekstramateriale. 

ØYSTEIN DAVID JOHANSEN 
