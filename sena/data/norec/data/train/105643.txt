Contrazt - «Ser på verden»
Buggen er tilbake. 

Nei da, vi snakker ikke om tyggisen Bugg - den kom tilbake allerede sist vinter - men om den svenske swingavarten som appellerer så sterkt til dansefoten hos stadig flere nordmenn også. 

Contrazt - med base nær svenskegrensen i Solør - er faktisk Norges nest heteste band etter Hellbillies i sommer, hvilket ikke er helt overraskende. 
Trass i at brorparten av låtene her strengt tatt er ulike varianter av nøyaktig samme tema, ispedd et par obligatoriske ballader - klarer Contrazt likevel å tilføre låtenes enkle utgangspunkt en boblende energi. 

Og er det noe som betyr suksess i dansebandverden er det nettopp energi, positivitet og litt humor i uttrykket. 
Akkurat der skårer iallfall Contrazt på alle punkter. 

ANBEFALT KJØP: 
«Charlie Rock» 
