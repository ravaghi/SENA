Plateanmeldelse:Ole Edvard Antonsen/São Paolo Symphony Orchestra - «French Trumpet Concertos» 

Glitrende allsidig. 

ALBUM: KLASSISK Ole Edvard Antonsen/São Paolo Symphony Orchestra «French Trumpet Concertos» (BIS) 

Antonsen kan spille de fleste sjangre. 
Desto mer gledelig at han vier en hel plate til fransk musikk fra 1900-tallet. 

Det kan virke smalt, men lyttere vil merke at mye av dette er påvirket av underholdningsmusikk, et stykke som «Concerto Pour Trompette 
Et Orchestre» av Henri Tomasi kan skape assosiasjoner til Gershwin, for eksempel, mens Desenclos' «Incantation, Threne Et Danse» har impresjonistiske trekk. 

Og Antonsen spiller med sin sjeldent smidige tone, i intrikate passasjer og lyriske linjer side om side, rytmisk finurlig og solid. 

Samspillet med orkesteret er glitrende. 
Det gjør platen både til en estetisk nytelse og en døråpner for noe som for mange er ukjent musikk. 

BESTE LÅT: 
«Incantation, Threne Et Danse» 
