Mørkemenner og menneskets mørke
Jeg skulle ønske at jeg ikke måtte gi karakter til dette spillet. 
Dark Messiah er en av de titlene som egentlig har mye, men som mangler noe annet og som derfor blir noe helt annet enn miksen av det hele skulle tilsi. 

Blander du grafikken og motoren fra Half-Life 2 med middelalderstemning og vandaudinger og magi, skulle du jo tro at det hele ble temmelig fullkomment. 
Så er da også grafikken blant det fremste du får tak i og kontrollene upåklagelige. 

I enkeltspiller kan du selv utvikle figuren din i retning av det magiske, det snikne eller det brutale. 
Spillet er også stemningsfullt nok, og byr på en klassisk, om uoriginal historie om kampen mellom de gode, de onde og de beggeingendelske. 
Men historien måtte jeg lese meg til, siden jeg ærlig må innrømme at jeg ikke har hatt tålmodighet til å spille det ferdig. 

For hvorfor krasjer spillet hele tida? 
Nei, det er ikke bare på min maskin, for jeg ser at andre klager også. 
Hvorfor, når pc-en min er godt over det anbefalte kravet, tar det opptil fem minutter å laste inn et flerspillerkart og to-tre minutter å laste inn et lagret spill? 
Jeg kan ikke trekke for det, for det kan godt være at det funker fint på din maskin, men det er virkelig irriterende. 

Hvem er det ellers som har fortalt stemmeskuespillerne at de skal være så stive? 
Og hvorfor er noen av hovedfiendene lettere å ta ut enn småtassene? 
Hvorfor, når dere hadde sjansen, lagde dere ikke et spill der du også måtte bruke hodet litt? 
Og hvorfor favoriseres spillere som foretrekker å kverke på avstand fremfor å snike? 

Flerspillet gir deg muligheten til å velge mellom fem klasser, og spille helt etter din egen stil, om du nå foretrekker snikmorderens usynlige knivblad eller magikerens styrbare flammekuler. 
Men. 
Hmmm. 
Fem kart? 
Det er da ikke nok. 

Dark Messiah kunne ha blitt noe virkelig stort, men det virker som om det ble sendt ut på markedet for tidlig. 
Synd. 
Virkelig synd. 
