Fredagskillerkos
Jeg har faktisk også sett 1981-oppfølgeren til «Fredag den 13.» på Bluray, for den er sendt ut på markedet i forbindelse med at 2009-versjonen av fredagskos-filmen kom på kino. 

Hvis man tar med i betraktning at filmkunsten har utviklet seg mer på 20 år enn romfarten gjorde fra 1881 til 1969, er dette ganske stilig. 
Her finnes ungdom som aldri har hørt ordet treningsstudio, og de vet ikke hvem Madonna er ennå. 
Her går det jenter omkring uten fortjent kitt og bh-er til å holde plastbrystene inne. 
Her finnes ei innledende dame med bondehockey og grønnrutete overall som får henne til å likne agurkversjonen av en barne-tv-tante. 
Ungdommer pleide å være fantastisk naturlige før, og gutter hadde tynne overarmer. 

Handlingen er som den skal være, og vi skal sende en varm tanke til «Scream», en film som faktisk skolerte oss i fredags-skrekkens uskrevne regler for mord og oppførsel. 
Sex er bokstavelig talt en dødssynd. 
Humor også. 

Filmen handler om et ledertreningssenter ved Crystal Lake, og før folkevognmotoren er blitt kald etter ankomst har et par sex i andre etasje og et annet i rullestol i første. 

Å se en gammel VHS-skanning overført til Bluray er vittig. 
Nattebildene er like kornete som de var på parallellimporterte Hadland-videoer i 1983. 
Ellers skal man ha respekt for fredagdentrettende-filmer, for de tilhører margbeinet i trivialunderholdningen. 
Agatha Christie var død, Raymond Chandler hadde tatt tilhold på universitetene. 
Men tenåringer har alltid vært filmkunstens viktigste fundament, og de fant serieskrekken på 1980-tallet. 
