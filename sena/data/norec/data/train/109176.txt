Plateanmeldelse:Blood Orange - «Cupid Deluxe» 

C-vitaminer for viderekomne. 

ALBUM: 
INDIEPOP «Cupid Deluxe» (Domino/Playground) Devonté Hynes har vært innom dansepunk i Test Icicles (si det fort) og kalte seg tidligere Lightspeed Champion. 

Londonmannen har svevd rundt på så mange prosjekter de siste årene, at bare det å gi ut noe er interessant i seg selv. 
Debuten som blodappelsin var imidlertid kreativt tåkeprat. 
Denne er nydelig, klarere. 
Inspirert av de mer outrerte sidene av New York, kanalisert gjennom yachtpop-aktig åttitallsfunk og et storveis forvirrende fokus. 

Noe surr i kantene, men nesten hver eneste låt er en jublende liten skatt. 
Om Prince hadde stått bak hadde alle vært over seg av begeistring. 

BESTE LÅT: 
«You're Not Good Enought» 

TOR MARTIN BØE 
