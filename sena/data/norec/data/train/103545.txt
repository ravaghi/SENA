Jim Croce «Classic Hits»
(Rhino/Warner) 

Enkelte artister bare overlever, virker det som, uten at noen helt kan forklare hvorfor. 
Jim Croce, død siden 1973, er fremdeles i overrumplende grad til stede. 
Det tar aldri lang tid mellom hver gang «voksent» formaterte radiostasjoner børster av «You Don't Mess Around With Jim», «Bad, Bad Leroy Brown» eller «Time In A Bottle». 

Jammen ikke dårlig for en i mange år mislykket folksanger med svær tyrkerbart og kort karriere. 
Han vil aldri bli legendarisk på James Dean-måten, aldri kul som Gram Parsons og sånne folk, men han skrev en liten håndfull låter som truer med å leve mer eller mindre evig, sanger som virker. 

Denne har 20 stykk - alt du trenger av det lille han rakk - og kan spilles når som helst og hvor som helst. 

MORTEN STÅLE NILSEN 
