Tekster uten filter
Siste plate i trilogien fra svensk rusmisbruker. 

Avantgardet: 
"Alla känner apan" (Avantgardet/Border) 

Rasmus Arvidsson holdt på å gå til grunne i England. 
Etter en overdose kom han seg hjem til Sverige, der han skildret livet på albumet "För många dyra skor och döda ögon". 

Ett år senere kom "På östkusten intet nytt" med sanger om tilbakefall og vanskene med å motstå nye fristelser. 
Han var blitt kjendis, med alt det første med seg. 

Nå er det gått et nytt år, og siste kapittel i triologien skrives. 
Avantgardet fra Nybro i Småland er Arvidsson og Patrik Åberg. 
I løpet av tre plater har duoen gått fra lavmælte viser til svensk poppønk, forhåpentlig et tegn på at Arvidsson har kommet seg på føttene. 

Han har likevel mye negativt å si om seg selv og samfunnet han lever i, og han tar turen tilbake til London og ser forfallet der. 
Han utleverer seg selv nådeløst, men ender med en mektig pianoballade om å finne et nytt hjemland og kjærligheten: 
Tack Sarajevo för min lille son, och tack till Sverige för ditt mod. 

Beste spor: 
"Walk of shame", "Ut i natten", "Häll ut", "Rännstenen", "Sarajevo". 
