Presidenten er et romvesen
Spillet har mange gode ideer, men det tar aldri helt av, selv om du har rakettmotor innebygd. 

Vi mennesker har gjort en så dårlig jobb med å passe på Jorden at det i grunnen føles rett og riktig når små, grågrønne menn i det skjulte har tatt over kloden vår og en av dem gir seg ut for å være presidenten i USA. 
(Her kan alle som stemmer SV eller RV putte inn sin åpenbare spøk.) 

Tiden er 60-årene og hippier vil redde verden ved å dope seg og ha seg til med flest mulig. 
Du spiller presidentromvesen som tar en Clinton flere ganger daglig og har det helt bananrepublikkmorsomt istedenfor å konsentrere deg om den kalde krigen, og som brått en dag blir avslørt av KGB. 

– Tror de jeg er en vanlig hedonist? 
Jeg er den beste av dem, utbryter du fornærmet når du får politi og agenter i hælene og går i gang med å vinne verden tilbake ved å bruke strålevåpen mot dem du kaller «apene», ta over kroppene til mennesker som forkledning og utveksle halvsnodig humor med folk og grzelzniker du møter på din vei. 
(Nei, jeg vet ikke om det er grzelzniker de heter.) 

Spillet har mange gode ideer, men det tar aldri helt av, selv om du har rakettmotor innebygd. 
Det originale med å ta rollen som romvesen ble brukt opp i første utgave. 
Dessuten blir det noe gjennomsnittlig over både oppgaver og vitser. 
Og dermed over spillet også. 
