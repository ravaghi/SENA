Den Cezinandiske våren
Etter noen jubelår viser 22-åringen nye personlige og musikalske sider. 
Det resulterer i hans beste album hittil. 

Kristoffer Cezinando har vokst opp. 
Eller, i det minste blitt mer voksen. 
Det er et stykke å gå fra 2012-debuten Cez 4 Prez og der han la lista med oppfølgeren Barn av Europa (2016); albumet som sikret Urørt-vinneren Spellemannpris for Årets Tekstforfatter. 

Bare derifra til Noen ganger og andre er det et vesentlig steg. 
Fra å være vant med å se bilder av en glisende «Cez», høres det ikke ut som han smiler nå. 
Suksess-singlene 
«Håper du har plass» og 
«Vi er perfekt, men verden er ikke det» har vært gode hint til det han har sluppet i dag, som er slik han selv har beskrevet et innblikk i hans mer ensomme, melankolske seg. 

❤️ Elsker ❤️ 

Fra den delikate starten med «Uansett» og «Heia Meg», med filmatiske strykere og autotune-vokal, viser Cezinando frem noe forfriskende. 
Herifra og ut er det feil å kun gi han merkelapp som «rapper» eller «hip-hop»-artist, fordi det er mindre konvensjonelt og mer følsomt. 
Til tider er han nesten mer singer-songwriter, som på «Tommelen på vekta», forøvrig én av platas beste kutt. 

Det er soleklart at dette er tenkt som et album, og ikke bare en samling av låter. 
Her er det en visjon bak plata. 
Det høres, og det er godt å høre. 
Ved å ikke gjøre som sine kollegaer i hip-hop-sjangeren, ved å ikke ape etter alle andre, står han fram med noe som føles som et originalt produkt. 
Det er med innvirkninger fra nevnte sjanger, ja, men likevel gjør han hundre prosent sin egen greie. 
Det gjør at dette i høyeste grad er en beundringsverdig skive. 

? 
Elsker ikke ? 

Alt er riktignok ikke like gull. 
Ingen av låtene gir meg hakeslep av hvor bra de er, selv om dette stort sett er å anse som gode låter. 
For eksempel får «Stillhet som skriker til meg» og «Selv du» kryss i margen her. 

Egentlig mener jeg også det er unødvendig å ha med Unge Ferrari og Chirag fra Karpe Diem. 
Låta som sistnevnte er med på er også platas kjedeligste, fordi den har et såpass radiovennlig-sound. 
Det passer ikke med resten av det Cezinando musikalsk formidler her, og blir derfor en turn-off. 
Dessuten er det åpenbart at han klarer seg bra nok på egenhånd. 

P3 Spanderer: 
Cezinando - "€PA": 
