Intel SSD 320 120GB
Vi har testet Intels "folke-SSD" i vår gamer-PC. 

Intel var tidlig ute med X25 SSD som hadde glimrende ytelse på relevante områder. 
Lese og skriveytelsen på store filer var ikke det som imponerte, men det er heller ikke det som er viktig når man bruker SSD som systemdisk: 

Der Intel regjerte var på rask skriving og lesing av små filer, og her tok det tid før konkurrentene kunne hamle opp. 

Den nyeste serien fra Intel med SSD for "folk flest" er 320-serien, som er tredje generasjon. 
Den kommer i mange forskjellige kapasiteter: 40/80/120/160/300 og 600 GB - vi har testet 120 GB som er akkurat passe for de fleste, og til en overkommelig pris. 

Testmaskinen 

For anledningen var testmaskinen basert på Intel Core i5 2500K prosessor, Asus P8 Z68V Pro hovedkort, 8 GB minne og Radeon HD5830 grafikkort. 
Operativsystem var Windows 7 64-bits. 

Mens vi ventet på SSD-en installerte vi Win7 på en WD Raptor 150 GB, for å bruke denne som sammenligningsgrunnlag. 

PCMark Vantage viste at med SSD fikk vi en gedigen ytelsesgevinst. 

Vi kjørte også ATTO for å teste skrive/leseytelsen: 

AS SSD ga disse resultatene: 

Konklusjon 

Sammenlignet med Raptor-disken fikk vi en stor gevinst, maskinen er enda raskere i responsen både ved oppstart og veksling mellom programmer. 
Støy og varme er det også påtagelig mindre av. 

Ytelsen på Intel SSD-ene i denne serien er som nevnt ikke på høyden på alle målinger, men på de egenskapene som gjør den egnet til systemdisk gir den gode resultater. 

Dessuten har Intel 5 års garanti på sine SSD-enheter til forbrukermarkedet. 

Intel 320 Series 2.5" SSD 120GB 
