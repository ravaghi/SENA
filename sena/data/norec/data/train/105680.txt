Solomon Burke:«Nothing's Impossible» 

(Ear / Playground) 

Siste i sitt slag. 

To av den tradisjonelle soulmusikkens giganter (vokalisten er en gigant også hva gjelder fysisk omfang) møtes, for en første og siste rendezvous i Memphis: 
Den snart Notodden-aktuelle sangeren Burke og det nylig avdøde produsentgeniet Willie Mitchell. 
Innledningsvis føles det som et giftemål inngått i himmelen. 
Burkes stemme er stor som et kirkerom, og Mitchells rene, stramme lydbilde gir den plass til å løpe løpsk. 

Platen blir dessverre doven litt for fort. 
Men «Nothing's Impossible» kan være det siste albumet i sitt slag vi får høre, og er mer genuint enn «stuff white people like»-soulen på Burkes mye omtalte «comeback»-album fra 2002, «Don't Give Up On Me». 

BESTE LÅT: 
«Oh What A Feeling» 

MORTEN STÅLE NILSEN 
