Unntaksmessig veldig bra
Skive nummer fem fra Peter Bjorn and John. 

CD: 
Dersom man skal peke bakover i karrierene til Peter Morén, Björn Yttling eller John Eriksson for å kort beskrive deres femte skive som band, må man peke til Lykke Lis «Youth Pictures» fra i fjor, produsert av Yttling. 

Parallellene går på helt konkrete ting (førstesingel «Nothing To Worry About» inneholder den samme kombinasjonen av knitrete kauking og klapping som Lis «Breaking It Up», for eksempel) så vel som mer bakomliggende konsepter som det stramme, kalde lydbildet med mye luft mellom tonene. 

Et problem med denne nye vendingen i studio for PBJ, og da spesielt på de mange roligere låtene, er at evnen gitarist Morén har til å styrke ryggraden i materialet (som demonstrert på det fantastiske tittelsporet) svekkes når alt skal være så ryddig og rytmisk. 

Og selv om unntakene skinner, er de nettopp unntak blant litt dårlige låter. 
Sunget av litt dårlige, og nå nakne, sangere. 
