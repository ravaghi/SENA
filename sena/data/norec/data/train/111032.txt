Elbow: «Build A Rocket Boys!»
(Friction/Universal) 

Man blir myk av Guy Garveys tolerante, optimistiske og ømme øye for omverdenen. 

Elbow må være det minst kjekkasaktige bandet i nyere historie. 
Musikken er den mest subtile poprock som tenkes kan. 
Et sted mellom Peter Gabriel, The Blue Nile og Talk Talk - bare varmere. 

Kammerpop i storformat, med drypp av mild, dresskledd prog. 

Mot slutten av albumet tipper Garvey ved et par anledninger over i sentimentalt pubprat. 
«Open Arms» er et litt for gjennomsiktig forsøk på en ny «One Day Like This». 

Elbow føles dessuten for lokalt britiske til å gjøre stort her hjemme. 
Bandets mangel på kynisme er velkommen likevel. 

BESTE LÅT: 
«The Night Will Always Win» 

MORTEN STÅLE NILSEN 
