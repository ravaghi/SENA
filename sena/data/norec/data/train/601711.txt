Et hakk ned
Hun står på i et høyt tempo. 
Bare et drøyt år etter den kommersielle suksessen, «Rated R», er Rihanna (22) fra Barbados tilbake med et nytt album. 
Hun burde kanskje ventet litt til og skaffet seg fire-fem sterke låter til. 

Albumet begynner bra med den stilige synthpoplåten «S & M». 
Det funker også bra på andrelåten, «What's my name», med Drake som rapgjest. 
«Cheers (Drink to that)» er også fengende nok sammen med hiten «Only girl (in the world)». 
Disse danner albumets høydepunkt sammen med avslutningslåten, «Love the way you lie part 2», med Eminem med tøff rap. 

Rihannas stemme er spesiell og forførende, men dette er et lite hakk ned. 
