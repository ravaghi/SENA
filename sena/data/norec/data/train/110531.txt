Janine Jansen, fiolin og Mahler Chamber Orchestra, dir.Daniel Harding Peter I. Tchaikovsky: 
Konsert for fiolin og orkester i D-dur, Op. 
35 

Decca 

Janine Jansen i sitt ess 

Den nederlandske fiolinisten Janine Jansen må være en av verdens fremste i dag. 

På den siste platen sin har hun med seg Mahler Chamber Orchestra under ledelse av Daniel Harding. 
Og de tar for seg et riktig vakkert og smektende repertoar: 
Tsjaikovskys konsert for fiolin og orkester i D-dur og «Souvenir d'un lieu cher», op. 
42 av samme komponist. 
Og ja, konserten er vakker og emosjonell, men ikke desto mindre teknisk krevende. 
Men så er Jansen av dem som klarer å kombinere teknisk virtuositet med en strålende klang og umåtelig vakker utforming av musikken i det store og hele. 
Dermed blir dette et ganske førsteklasses møte med et sentralt fiolinverk fra den romantiske epoken. 

Og «Souvenir d'un lieu cher» er ikke borte heller, også her legger Jansen den romantiske, men like fullt raffinerte og finstilte siden til. 

De som ennå ikke har lyttet til Janine Jansen og spillet hennes, bør gjøre det snarest. 

TORI SKREDE 
