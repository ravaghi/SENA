Venom overrasker
Tom Hardys og Sony Pictures’ versjon av antihelten Venom vil overraske Marvel-fans, for den bryter ut av Marvel-universet slik vi kjenner det. 

Venom står nemlig i sentrum uten Spider-Man. 
Opprinnelig var Venoms første vert Spider-Man, og etter hvert hans erkefiende. 
Jeg synes Venom fungerer fint på egen hånd, og Spider-Man døde jo faktisk i «Avengers: Infinity War» for ikke så lenge siden og vi vet ikke hva som skjer der i fremtiden. 

Så nullstill det du vet om karakteren fra før og ta inn filmen som en ny historie, hvor det handler om gravejournalisten Eddie Brock (Tom Hardy) som er på sporet av en kjempesak om en lyssky organisasjon ledet av Carlton Drake (Riot). 
I sin iver blir Eddie ved et uhell infisert av en symbiote (utenomjordisk livsform). 
Han viser seg imidlertid å være den perfekte verten for antihelten-skurken – men også ganske-snille-Venom. 

Filmen er litt treg i starten, men tar seg opp etter hvert. 
Tom Hardy er perfekt i rollen og Venom er en kul karakter. 
Det er en time og 52 minutter med ukomplisert, actionfylt underholdning, ispedd herlig sort humor, som faktisk etterlot meg med ønsket om en oppfølger. 
Spesielt etter teaser-klippet som vises midt i rulleteksten med Woody Harrelson i rollen som Kletus Casady (Carnage). 
