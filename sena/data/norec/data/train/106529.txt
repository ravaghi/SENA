Trist som faen
Regi: 
Kevin Reynolds. 
Med James Franco, Sophia Myles 

Unge pene mennesker som elsker hverandre høyere enn livet, men som ikke kan få hverandre, har vært en sikker vinner helt siden... vel, helt siden sagnet om Tristan og Isolde. 
Denne keltiske myten er fortalt og gjenfortalt igjen og igjen i forskjellige versjoner, og Reynolds klarer ikke å tilføre historien noe nytt. 
Franco som Tristan gjør bokstavlig talt et veldig trist inntrykk, og Myles' Isolde er nesten anonym; dette er en opera uten sang. 
Bakomfilmen er på barmhjertige tre og et halvt minutt. 
