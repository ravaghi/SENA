137 nyanser av Raga
De fleste hyllestplater er ujevne. 
«Sannhet på boks» er mer ujevn enn de fleste ganske enkelt på grunn av omfanget: 
Her er samtlige av Raga Rockers' 137 låter covret av like mange artister. 
Knoklene kan bli til gelé av mindre.Utvalget spenner fra de opplagte (DumDum Boys, deLillos, Valentourettes) til de ikke så opplagte (Åse Kleveland, D.D.E.), fra de smale (deathprod, Poing) til de snåle (Thomas Numme Big Band). 
Noen legger seg tett opp til originallåtene, noen rocker dem opp, noen tar dem ned, noen vrenger dem med innsiden ut, ganske mange mister et eller annet på veien. 
Minst vellykkede er kanskje de forsøkene hvor Michael Krohns uforlignelige tekster blir umulige å få med seg. 
Lange solopartier viser seg dessuten å være helt unødige i Raga-sammenheng. 

Av opplagte årsaker har jeg ikke rukket å høre alt mer enn én gang. 
Her er likevel mine umiddelbare favoritter: 
«Maskiner i nirvana» med The Dogs, «Løp» med Smoke Mohawk feat. 
Frithjof Jacobsen, «Sangen om meg» med Møster! feat. 
Ando Woltmann, «Hokus pokus» med Harald Tusberg Jr. og «Aldri mer» med Anneli Drecker. 

PS! 
Undertegnede har laget en tegneserie til den medfølgende boken, men har ellers ingenting med utgivelsen å gjøre. 
