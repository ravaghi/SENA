Roy Lønhøiden:«Sanger fra skogen» 

(Norskamerikaner / Bare Bra Musikk) 

Henning Kvitnes' musikalske fetter fra Finnskogen. 

Roy Lønhøiden fortsetter å imponere, to år etter flotte «Det ensomme landet». 
På «Sanger fra skogen» tråkker Lønhøiden de samme skogsstiene som fra den gang. 
jordnær, helakustisk og kvaeduftende finnskogcountry med svært gode og enkle tekster om de nære ting. 
Familiebåndene er påtagelig denne gangen. 
Platen er dedisert Lønhøidens far, som døde i fjor, og i «Jeg og Ronny» har han stjålet hele blodsbrortematikken fra Bruce Springsteens «Highway Patrolman». 
Lønhøiden kunne brukt stemmevalørene mer variert her, men hva gjør egentlig det når han skriver så gode og tidløse låter som dette? 
Liker du Henning Kvitnes, kan du simpelthen ikke tillate deg å ikke sjekke ut Roy Lønhøiden! 

STEIN ØSTBØ 
