Sjarmløs pop
Tilbake på sitt mest radiovennlige 

Ordet «unorsk» var et av de mest brukte adjektivene da D´Sound slo gjennom på nittitallet. 
Deres blanding av r&b, acidjazz og andre «urbane» sjangre passet godt inn i denne perioden. 
Når D´Sound nå er ute med sin sjette plate «Stars and Ends», er det på tide å bytte ut ordet «unorsk» med «rotnorsk». 
D´Sound har nemlig hyret inn Jørn Dahl, mannen som de siste årene har produsert Kurt Nilsen, Lene Marlin og Hallelujah-guttene. 

Resultatet er en cocktail av radiovennlig, norsk popmusikk — slik norsk popmusikk har hørt ut på slutten av 00-tallet. 
Tittelsporet «Stars and Ends» kunne vært med på Kurt Nilsens «Push Push»-plate, D'Sound viser litt mer egenart på den mer funky «All of the time», selv om noen av melodilinjene er farlig nær Elvira Nicolaisens «Egypt Song». 
Mest fengende er kanskje den rendyrkede popsangen «Live Forever». 
Men D'Sound anno 2010 låter dessverre anonymt og sjarmløst. 

KJETIL K. ULLEBØ 

Enig med vår anmelder? 
Si din mening. 
