Test av Volkswagen Up:Denne småbilen er suveren 

Mer bil for pengene enn Volkswagens nye Up skal du lete lenge etter. 

VG og NAF har testet Volkswagens egentlige folkebil, den nye Up. 
Startprisen i Norge er på drøye 120.000 kroner. 

I det andre hjørnet har vi satt en representant for den mest solgte bilen i denne klassen i dag, Peugeot 107. 

- Når du kjøper ny bil til under 130.000 kroner i avgiftslandet Norge er det ikke fantastiske kjøreegenskaper, sportslighet eller for den saks skyld masse personlighet du forventer. 
Her er det snakk om en bil med plass, komfort og nok kjøreegenskaper til å komme deg fra A til B på en grei måte som gjelder, sier NAFs tekniske konsulent og medlem av VG og NAFs testteam, Audun Bergerud. 

Fra et godt forsete i det velkjente VW-miljøet håndterer du den 3,4 meter lange bilen som en drøm i trange bygater eller for den saks skyld i små parkeringshus. 

Svingradiusen på bilen er ørlite større enn hos den franske konkurrenten, men forskjellen er ikke større enn at det aldri oppleves som et problem. 

Den manuelle femtrinnskassen må brukes litt aktivt for å få flyt i kjøringen med den 60 hestekrefters sterke tresylindrede bensinmotoren. 

Men sånn er det gjerne i dette aller billigste bilsegmentet. 

Bra på støy 

Samtidig har Volkswagen greid å støyisolere bilen bedre enn de fleste av konkurrentene i klassen. 
Plassen inni lille Up er klart bedre enn hos konkurrenten. 

VGs testbil var en variant med utstyrsgraden High Up til 145.000 kroner. 
Her får du med utstyr som tåkelys foran, oppvarmede forseter, turteller og elektriske vindusheiser foran. 

Et manuelt klimaanlegg må du faktisk også betale ekstra for på den rimeligste varianten (5200 kroner), som du må på Peugeot 107. 
Dette er standard i utstyrsgraden High Up. 

HER ER VÅRE VURDERINGER: 

Førermiljø 
Meget bra til svært rimelig minibil å være. 
Har ikke entouch vindusheiser, mangler dybdejustering av ratt men har stort sett alt annet. 

Kjøreegenskaper Perfekt til sin bruk, litt masete giring, men presis og kortsteget kasse, litt lite direkte styring. 

Plass Klart størst i klassen både bak og i bagasjen. 

Miljø Meget bra og gjerrig bensinmotor med et forbruk helt nede på 0,41 l/mil. 

Pris Blant de aller rimeligste minibilene og du får faktisk masse bil for pengene. 

Å eie Bilen taper seg mindre i pris og har lavere vedlikeholdskostnader enn det som er vanlig i klassen ifølge Autolease. 
Etter 45.000 kjørte kilometer eller tre års bruk forventer de at markedsverdien er 60-62 prosent av nybilprisen. 
De årlige vedlikeholdskostnadene er forventet å være 2800 kroner. 

Sikkerhet 
Har City nødbremsfunksjon som standard. 
Toppscore i Euroncap som en av få minibiler. 

Design 
Ok utvendig, pen innvendig. 

LESER DU DENNE SAKEN PÅ MOBILEN? 
HER FINNER DU FLERE BILNYHETER. 

HER ER VG NETTS BILSIDE PÅ FACEBOOK - KLIKK LIKER, OG VI LEGGER DE VIKTIGSTE BILNYHETENE RETT I FEEDEN DIN. 

De er knøttsmå tøffinger som trives aller best i trange bymiljø men fungerer også utmerket som en bil nummer to på landet.VG og NAF har testet Volkswagens egentlige folkebil, den nye Up. 
Startprisen i Norge er på drøye 120.000 kroner. 
I det andre hjørnet har vi satt en representant for den mest solgte bilen i denne klassen i dag, Peugeot 107. 
