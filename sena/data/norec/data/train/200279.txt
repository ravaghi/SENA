Konklusjon & karakter
Etter en litt skuffende start slo JVCen sterkt tilbake. 

Det faller naturlig å sammenligne med LCD-konkurrenten fra Samsung, ettersom modellene vil henvende seg mot de samme kjøperne: 

Begge TVene tilfredsstiller selvsagt alle kravene satt til HD-Ready standarden, og frister med omtrent samme finesser. 

Her får du blant annet BIB-funksjon, barnesikring og innsovningstimer. 
De to sistnevnte skulle jeg gladelig ha byttet med en minnekort-inngang, men det mangler dessverre på begge TVene. 

Begge modellene er gode på DVD- og HD-signaler, men du er nødt til å sette av litt lenger tid på å stille inn JVCen for å få et godt TV-bilde. 
I klartekst bør du altså få TV-signalene via en parabol- eller kabelTV-tuner for å få fullt utbytte av JVCen. 
Samsungen er altså litt mer "plug&play;". 

Prismessig kommer forøvrig JVCen godt ut, vi fant den til 25.000 kroner etter et kjapt søk på nettet. 

Utseendemessig ser du kjapt at dette er nye modeller, de er slanke og forseggjorte begge to. 

JVCen skiller seg imidlertid ut på et punkt: 
Fjernkontrollen er langt stiligere enn på Samsungen. 
I tillegg er det et stilig blått lys over JVC-logoen, som selvsagt ikke har noen praktisk betydning, men viser at detaljene er satt i fokus. 

Minispesifikasjoner: 

37-tommers LCD, oppløsning på 1366/768 Bilde i bilde-funksjon, 1 TV-tuner, splitscreen og 1.500-siders tekst-TV-minne Innganger bak: 
1 HDMI og 1 komponent, 2 SCART-kontakter, S-video inn/av-inn, VGA 4-høyttalersystem med 2 skråkonus- og 2 basshøyttalere, 3D lyd 
