Disig drømmepop møter ville vesten
Dean Wareham dannet Galaxie 500 i 1987 og deretter Luna i 1991. 
To flotte, men sørgelig oversette band. 

Dean Wareham & Cheval Sombre: 
"Dean Wareham vs Cheval Sombre" (Double Feature/Border) 

Sammen med Christopher Porpora , alias Cheval Sombre, går nå Wareham løs på westernsanger og annet. 

Blant annet får vi "Wand'rin star" fra musikalen "Paint your wagon". 
De er imidlertid milevidt fra å overgå Lee Marvins dype snakkesynging i 1969, da han hindret "Let it be" i å nå toppen i England. 
Duoen får en lettere match på "My rifle, my pony and me" fra "Rio Bravo" i 1959, selv om Dean Martin hadde sin sjarm. 

Med seg har de trommis Anthony LaMarca (War On Drugs) og Britta Phillips fra Luna. 

De åpner med Marty Robbins' "The bend in the river" og Bob Dylans "Tomorrow is a long time", før vi får en fin versjon av Michael Hollands "Mountains of the moon". 
De er også innom Townes Van Zandt og The Magnetic Fields, og koringen i tradlåten "Wayfaring stranger" er nydelig. 

Beste spor: 
"Mountains of the moon", "Wayfaring stranger", "My rifle, my pony and me". 
