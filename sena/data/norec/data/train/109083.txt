Plateanmeldelse:Sondre Lerche & Kato Ådland - «The Sleepwalker - Original Soundtrack» 

Sondretrack. 

ALBUM: 
AMBIENT Sondre Lerche & Kato Ådland «The Sleepwalker - Original Soundtrack» (Mona) Å, men dette er ikke det nye Sondre Lerche-albumet, serru. 
Ei heller et lydspor i poptradisjonen, som på bergenserens forrige filmmusikkplate, «Dan In Real Life» (2007). 

Lerche og Kato Ådlands musikk til Sondres ekskone Mona Fastvolds debutfilm er ren atmosfæremusikk, dynket i femtitallsekko og -romklang. 
Jeg ville sagt «Lynch-inspirert», om det ikke for lengst var ulovlig å snakke slik. 

Det er fem sanger. 
Et gammelt hymne, en ny versjon av «You Sure Look Swell», gjesteopptredener fra Marit Larsen og Nathalie Nordnes. 
Det er både fint og sunt at Lerche tøyer det betydelige talentet sitt. 

Men som lytteopplevelse blir dette primært av akademisk interesse. 

BESTE LÅT: 
«Palindromes» 

MORTEN STÅLE NILSEN 
