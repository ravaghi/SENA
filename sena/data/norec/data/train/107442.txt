The Brimstone Solar Radiation Band:«Solstice» 

(Big Dipper / Sonet) 

Med sin hippiebaserte syrerock vil Brimstone for alltid representere en nisje som ikke får allverdens oppmerksomhet verken i norsk radio eller i mediene for øvrig, selv om en låt som "Neon Darkness" burde passe ypperlig for radio. 
Under vinterens by: 
Larm holdt de derimot et par oppsiktsvekkende, høyenergiske konserter som slett ikke var så innadvendte som ryktene ville ha det til, og i et land som til de grader har omfavnet Mars Volta, burde det faktisk også være plass til et såpass mangslungent band som Brimstone. 

De er atskillig lysere i tonen enn Mars Volta - nesten sommerlett i sin progrock med enkelte folk-innflytelser - svært melodiøse, og Motorpsycho er nok en mye riktigere referanse, hør bare på "The Spirit Of The Airborne Hogweed", som vel er den perfekte vestlandskrysningen mellom nevnte Motorpsycho og The Doors. 
Hektende i passe porsjoner! 
