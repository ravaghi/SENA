Gråt på direkten
Reidun Sæther sang «Chi il bel Sogno di Doretta» av Giacomo Puccini og rørte både publikum og dommerne etter opptreden. 
Selv mottok hun tilbakemeldingene med tårer i øynene. 
For henne ble det en sterk sjanger å skulle synge. 
Da hun var 17 ble hun nemlig anbefalt å satse på nettopp denne sjangeren. 

– 
Du har løftet vanskelighetsgraden, og du gjør dette med glans. 
Veldig bra, sa Kringlebotn. 

Også VGs anmelder var imponert og ga henne full pott. 
Dette er andre gang Sæther får en sekser fra Østbø. 

Reidun Sæther – Chi il bel Sogno di Doretta 

– Puccini startet, Puccini avslutter. 
Helt riktig, helt herlig. 
Og like riktig og herlig er denne arien for mange av oss som sist hørte den i «The Sopranos»… 
Men nå snakker vi koloratur, dere! 
Høyt og lavt, fjernt og nært! 
Reiduns stemme hopper over oktaver som ingen av de andre deltakerne har hørt om. 
Ever! 
Det er praktfullt, det er en følelsesmessig innertier og Reidun burde herved ha firedoblet Den Norske Operas fremtidige publikumstall. 
Hun tok utfordringen, svelget den og sendte den tilbake med overbevisende kraft. 
Akkurat nå ønsker jeg å se Reidun synge Puccini i et intimt operahus i Firenze eller et annet, egnet sted. 
Puh… 
