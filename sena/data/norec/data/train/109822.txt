Film:Senior-terapi 

Ekteskapet er hellig, og det er absolutt ingen vei utenom! 
Det synes å være moralen i denne Hollywood-versjonen av «hvordan redde ekteskapet» etter fylte 60. 
Etter 31 år under samme tak har de hete følelsene fullstendig forvitret mellom Kay og Arnold. 
Ja, så ille har det blitt at Kay finner det for godt å søke «intensivrådgiving», heri inkludert grundig kartlegging av sexlivet - nå og da. 
Arnold stritter iherdig imot, men blir med til slut. 

«Puteøyeblikkene» står i kø på terapi-sofaen selvsagt. 
Selv om forholdet skranter, gnistrer heldigvis samspillet mellom Streep (snill, men usikker «grå mus») og Lee Jones (gretten, desillusjonert rutinegubbe). 
Man tør virkelig opp i salen sammen med Jones. 
Regissøren tar virkelig sjanser når han drøyer ut scenene mellom de to og terapeut Carrell (usedvanlig lavmælt), nesten i kunstfilm-retning. 
Helt i uvanlig i en film som denne, som ellers ikke klarer å skjule hvor nøye kalkulert den er for å blidgjøre målgruppen av middelaldrende par hvis ektepakt altså ikke er til for å brytes. 
Aldri, uansett. 

ØYSTEIN DAVID JOHANSEN 
