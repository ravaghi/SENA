En utvanning av originalen
USA 2009 
** 

Regi: 
Kevin Tancharon 

Manus: Aline Brosh Mckenna. 
Allison Burnett. 
Tom Rosenberg. 

Skuespillere: 
Asher Book. 
Kristy Flores. 
Paul Iacono. 
Paul McGill. 
Naturi Naughton. 

Sensur: 
Tillatt for alle 

Dette er en nyinnspilling av den Oscarbelønnede “Fame” fra 1980. 
Dén filmen lagde portretter av et knippe elever ved en den berømte New Yorks High School of Performing Arts. 
Filmen viste, i motsetning til dagens tv-konkurranser eller reality-shows, hvordan berømmelse kan oppnås ved målrettet og disiplinert tukting og utvikling av et talent. 

Denne utgaven er på alle måter en fortynning og billiggjøring av 1980-utgaven. 
Den mangler nær alt hva den første filmen innehadde: energi, sjarm, glede, sjel, skarpe skuespillerprestasjoner, en dynamisk regi og musikk som virkelig festet seg. 
Dette her minner mer om Hannah Montana og ”High School Musicals”. 
Og nå snakker vi pent. 
