Det er mørkt på landsbygda
Christian Kjellvander har spilt inn platen i en gammel kirke på den svenske landsbygda, noe som får en til å tenke på at broren Gustaf døde for to år siden. 
De ga i 2000 ut et album sammen, som duoen Songs of Soil. 
Christian Kjellvander er også medlem av Loosegoats, og blant forbildene finner vi Neil Young og Townes Van Zandt. 
Det er tydelige spor av begge disse her, men Kjellvanders beste egenskap er evnen til å finne vakre melodilinjer i selv de mørkeste øyeblikk. 
Bill Callahan og Low er derfor også navn å nevne når Kjellvander skal plasseres i landskapet i 2013. 

Göteborg-symfonikerne er med på platen, som gir den fra før mektige musikken enda større fylde. 
Kjellvander har i tillegg en stemme som står i stil til sakteflytende americana. 

Beste spor: 
"The mariner", "The trip", "The crow", "The valley". 
