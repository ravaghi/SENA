Konvertert actionfest
I «Resident Evil 4» får du mulighet til å subsidiere spanske bønder med solide doser bly. 
En av årets heftigste spillopplevelser er et faktum. 

Noen mener «Resident Evil 4», som kom ut på Gamecube i våres, er tidenes beste spill. 
Andre trekker det frem som årets beste. 

Selv nøyer jeg med å kalle det et av årets klart beste, et stempel jeg ikke ser noen som helst grunn til å fjerne nå som spillet også kommer på PlayStation 2. 

Men nå var det ikke hverken filmer eller Gamecube-versjonen jeg skulle snakke om her. 
Beklager digresjonen. 

For nå som Leon Kennedy (som du også møtte i «Resident Evil 2») får muligheten til å redde verden og den amerikanske presidentens datter på ny - denne gang på PS2 - har Capcom på ingen måte spart på kruttet. 

Og når resten av konverteringen i tillegg helt opplagt er gjort med omtanke og kjærlighet, snakker vi om et spill som oppfører seg som om det er født og oppvokst på PS2. 

Litt bedre grafikk er det nok i Gamecube-versjonen, men personlig mener jeg det ikke har noe å si for den generelle spillopplevelsen. 

Dermed er det duket for en heidundrende actionfest med gigantiske monstere, blodtørstige bondetamper og utforskingen og oppgaveløsingen man kjenner så godt fra denne serien fra før. 

Men seriøst, jeg tror spillutviklere verden over vil bli nødt til å ta seg sammen ganske snart. 
Jeg er overbevist om at historie, rollegalleri og dialog vil bli viktigere for oss spillere enn det er i dag. 

Noen spill handler mer om innlevelse, og hinter frem en historie - gjerne en strålende historie til og med - i steden for å fortelle den rett ut. 
«Half-Life 2», for eksempel. 

Men dersom spillutviklerne først forsøker å mate spillere med en historie, bør den være god. 

PS! 
I salg fra torsdag 3. november. 
