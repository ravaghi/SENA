Envy:«One Song» (låt) 

(Idap) 

Det lukter slager. 

Siden Madcon gjorde et poeng av å være mer pop enn hip hop på sin siste plate, kan Envy fort fylle et tomrom. 

Denne reggaeduftende singelen vil utvilsomt sette farge på sommeren som kommer, ved hjelp av hjertelig og hjertevarm rapping, et refreng som grenser til smisk, og sedvanlig superb produksjon av Nasty Kutt. 

De har forhåpentlig skarpere låtmateriale på lur, men dette er en smart start for et tungt forhåndstippet navn. 
