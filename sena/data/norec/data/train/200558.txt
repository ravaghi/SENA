Konklusjon & karakter
37-tommers klassen er etter vår oppfatning en av de mest spennende akkurat nå. 
For deg som har en vanlig stue er nemlig størrelsen perfekt: 
Det er mer enn stort nok til å gi den rette kinofølelsen, og du slipper at TVen blir for dominerende. 

Sterk kandidat 

På terningkastet har vi gitt Sharp en femmer. 
Mye takket være at den fungerer glimrende som PC-skjerm. 

Brukervennligheten, splitscreen og bilde-i-bilde funksjonene gir også pluss i vår bok. 
Den lille TV-foten, som også er drei- og tiltbar, er i tillegg med på å gjøre TVen meget plasseringsvennlig 

Kommer du til å bruke TVen som datamonitor er valget enkelt. 
Da bør du velge LCD-modellen til Sharp framfor plasma-modellen til Philips. 
Er dette en uaktuell problemstilling for deg er imidlertid Philipsen et vel så godt valg. 

Prisen 

Den store ulempen til Sharp er prisen. 
Veiledende pris er på hele 54.990, noe som er alt for mye for de fleste av oss. 

Vårt testeksemplar var levert av Displaynet.no som selger den for rundt 45.133 inkludert moms. 
Til sammenligning kan du få plasma-TVen til Philips for rundt 36.500 kroner. 

Minispesifikasjoner: 

37-tommer. 
16:9 XGA (1366 x 768) 

170 graders betraktningsvinkel, lysstyrke = 430 cd/m2, og kontrast = 800:1 

Tilkoplinger baksiden av medieboks: Input 1 = Scart m/RGB, Input 2 = Scart/S-video, Input 3 = Scart/S-video/komponentinngang 

Tilkoplinger foran på medieboksen: 
Input 4 = S-video/kompositt lyd & bilde. 
I tillegg PC-inngang og hodetelefon 

Mål (uten høyttalere & fot): 
Bredde = 94,8, høyde =58,7, dybde = 8,8 cm. Vekt = 16,5 kg (24 m/høyttalere). 

Mål medieboks: 43 cm bred, 9,5 cm høy, og 26,5 cm dyp. 
Vekt = 5,4 kg. 
